# -*- mode: mandoku-view -*-
#+TITLE: 淮南子
#+DATE: 2016-08-10 10:15:26
#+PROPERTY: ID KR3j0010
#+PROPERTY: BASEEDITION tls
#+PROPERTY: JUAN 17
#+PROPERTY: CAT 1pre-han,哲學思想,雜家
<pb:KR3j0010_tls_018-1a>¶
** 18 人間訓

清淨恬愉，¶
人之性也；¶
儀表規矩，¶
事之制也。¶
知人之性，¶
其自養不勃；¶
知事之制，¶
其舉錯不或。
<pb:KR3j0010_tls_018-2a>¶

發一端，¶
散无竟，¶
周八極，¶
總一筦，¶
謂之心。¶
見本而知末，¶
觀指而睹歸，¶
執一而應萬，¶
握要而治詳，¶
謂之術。
<pb:KR3j0010_tls_018-3a>¶

居智所為，¶
行智所之，¶
事智所秉，¶
動智所由，¶
謂之道。¶
道者，¶
置之前而不𨎌，¶
錯之後而不軒，¶
內之尋常而不塞，¶
布之天下而不窕。¶
是故使人高賢稱譽己者，¶
心之力也；¶
使人卑下誹謗己者，¶
心之罪也。
<pb:KR3j0010_tls_018-4a>¶

夫言出於口者不可止於人，¶
行發於邇者不可禁於遠。¶
事者、¶
難成而易敗也，¶
名者、¶
難立而易廢也。¶
千里之隄，¶
以螻螘之穴漏；¶
百尋之屋，¶
以突隙之煙焚。¶
《堯戒》曰：¶
「戰戰慄慄，¶
日慎一日。¶
莫蹪於山，¶
而蹪於垤。」¶
是故人者輕小害，¶
易微事，¶
以多悔。¶
患至而後憂之，¶
是由病者已惓而索良醫也，¶
雖有扁鵲、¶
俞跗之巧，¶
猶不能生也。
<pb:KR3j0010_tls_018-5a>¶

夫禍之來也，¶
人自生之；¶
福之來也，¶
人自成之。¶
禍與福同門，¶
利與害為鄰，¶
非神聖人，¶
莫之能分。
<pb:KR3j0010_tls_018-6a>¶

凡人之舉事，¶
莫不先以其知規慮揣度，¶
而後敢以定謀。¶
其或利或害，¶
此愚智之所以異也。¶
曉然自以為智存亡之樞機、¶
禍福之門戶，¶
舉而用之，¶
陷溺於難者，¶
不可勝計也。¶
使知所以為是者，¶
事必可行，¶
則天下无不達之塗矣。¶
是故知慮者、¶
禍福之門戶也，¶
動靜者、¶
利害之樞機也。¶
百事之變化，¶
國家之治亂，¶
待而後成。¶
是故不溺於難者成，¶
是故不可不慎也。
<pb:KR3j0010_tls_018-7a>¶

天下有三危：¶
少德而多寵，¶
一危也；¶
才下而位高，¶
二危也；¶
身无大功而有厚祿，¶
三危也。¶
故物或損之而益，¶
或益之而損。
<pb:KR3j0010_tls_018-8a>¶

何以知其然也？¶
昔者楚莊王既勝晉於河、¶
雍之間，¶
歸而封孫叔敖，¶
孫叔敖辭而不受，¶
病且死，¶
謂其子曰：¶
「吾則死矣，¶
王必封女。¶
女必讓肥饒之地，¶
而受沙石之地。¶
楚越之閒有有寢之丘者，¶
此其地确而名醜。¶
荊人鬼，¶
越人禨，¶
人莫之利也。」¶
孫叔敖死，¶
王果封其子以肥饒之地，¶
其子辭而不受，¶
請有寢之丘。¶
楚國之俗，¶
功臣二世而收爵祿，¶
唯孫叔敖獨存。¶
此所謂損之而益也。¶
何謂益之而損？¶
昔晉厲公南伐楚，¶
東伐齊，¶
西伐秦，¶
北伐燕，¶
兵行天下而无所綣，¶
威服四方而无所詘，¶
遂合諸侯於嘉陵。¶
氣充志驕，¶
淫侈无度，¶
暴虐萬民。¶
內无輔拂之臣，¶
外无諸侯之助。¶
戮殺大臣，¶
親近導諛。¶
明年出遊匠驪氏，¶
欒書、¶
中行偃劫而幽之，¶
諸侯莫之救，¶
百姓莫之哀，¶
三月而死。¶
夫戰勝攻取，¶
地廣而名尊，¶
此天下之所願也，¶
然而終於身死國亡。¶
此所謂益之而損者也。¶
夫孫叔敖之請有寢之丘，¶
沙石之地，¶
所以累世不奪也。¶
晉厲公之合諸侯於嘉陵，¶
所以身死於匠驪氏也。
<pb:KR3j0010_tls_018-9a>¶

眾人皆知利利而病病也，¶
唯聖人知病之為利，¶
知利之為病也。¶
夫再實之木根必傷，¶
掘藏之家必有殃，¶
以言大利而反為害也。¶
張武教智伯奪韓、¶
魏之地而擒於晉陽，¶
申叔時教莊王封陳氏之後而霸天下。¶
孔子讀《易》至《損》、¶
《益》，¶
未嘗不嘳然而歎曰：¶
「益損者，¶
其王者之事與！¶
事或欲利之，¶
適足以害之；¶
或欲害之，¶
乃反以利之。¶
利害之反，¶
禍福之門，¶
不可不察也。」
<pb:KR3j0010_tls_018-10a>¶

陽虎為亂於魯，¶
魯君令人閉城門而捕之，¶
得者有重賞，¶
失者有重罪。¶
圍三匝，¶
而陽虎將舉劍而伯頤。¶
門者止之曰：，¶
「我將出子。」¶
陽虎因赴圍而逐，¶
揚劍提戈而走。¶
門者出之，¶
顧反取其出之者，¶
以戈椎之，¶
攘袪薄腋。¶
出之者怨之曰：¶
「我非故與子友也？¶
為之蒙死被罪，¶
而乃反傷我。¶
宜矣其有此難也！」¶
魯君聞陽虎失，¶
大怒，¶
問所出之門，¶
使有司拘之，¶
以為傷者、¶
戰鬭者也，¶
不傷者、¶
為縱之者，¶
傷者受重賞，¶
而不傷者被重罪。¶
此所謂害之而反利之者也。
<pb:KR3j0010_tls_018-11a>¶

何謂欲利之而反害之？¶
楚恭王與晉人戰於鄢陵，¶
戰酣，¶
恭王傷而休。¶
司馬子反渴而求飲，¶
豎陽穀奉酒而進之。¶
子反之為人也，¶
嗜酒而甘之，¶
不能絕於口，¶
遂醉而臥。¶
恭王欲復戰，¶
使人召司馬子反，¶
子反辭以心疾。¶
王駕而往視之，¶
入幄中而聞酒臭。¶
恭王大怒曰：¶
「今日之戰，¶
不穀親傷，¶
所恃者、¶
司馬也，¶
而司馬又若此，¶
是亡楚國之社稷，¶
而不恤吾眾也。¶
不穀无與復戰矣！」¶
於是罷師而去之，¶
斬司馬子反以為僇。¶
故豎陽穀之進酒也，¶
非欲禍子反也，¶
誠愛而欲快之也，¶
而適足以殺之。¶
此所謂欲利之而反害之者也。
<pb:KR3j0010_tls_018-12a>¶

夫病溫而強之餐，¶
病暍而飲之寒，¶
此眾人之所以為養也，¶
而良醫之所以為病也。¶
悅於目，¶
悅於心，¶
此愚者之所利也，¶
然而有論者之所辟也。¶
故聖人先忤而後合，¶
眾人先合而後忤。
<pb:KR3j0010_tls_018-13a>¶

有功者、¶
人臣之所務也，¶
有罪者、¶
人臣之所辟也。¶
或有功而見疑，¶
或有罪而益信，¶
何也？¶
則有功者離恩義，¶
有罪者不敢失仁心也。
<pb:KR3j0010_tls_018-14a>¶

魏將樂羊攻中山，¶
其子執在城中，¶
城中縣其子以示樂羊。¶
樂羊曰：¶
「君臣之義，¶
不得以子為私。」¶
攻之愈急。¶
中山因烹其子，¶
而遺之鼎羹與其首，¶
樂羊循而泣之，¶
曰：¶
「是吾子已。」¶
為使者跪而啜三杯。¶
使者歸報，¶
中山曰：¶
「是伏約死節者也，¶
不可忍也。」¶
遂降之。¶
為魏文侯大開地，¶
有功。¶
自此之後，¶
日以不信。¶
此所謂有功而見疑者也。
<pb:KR3j0010_tls_018-15a>¶

何謂有罪而益信？¶
孟孫獵而得麑，¶
使秦西巴持歸烹之，¶
麑母隨之而嗁。¶
秦西巴弗忍，¶
縱而予之。¶
孟孫歸，¶
求麑安在，¶
秦西巴對曰：¶
「其母隨而嗁，¶
臣誠弗忍，¶
竊縱而予之。」¶
孟孫怒，¶
逐秦西巴。¶
居一年，¶
取以為子傅。¶
左右曰：¶
「秦西巴有罪於君，¶
今以為子傅，¶
何也？」¶
孟孫曰：¶
「夫一麑而弗忍，¶
又何況於人乎！」¶
此所謂有罪而益信者也。
<pb:KR3j0010_tls_018-16a>¶

故趨舍不可不審也。¶
此公孫鞅之所以抵罪於秦，¶
而不得入魏也。¶
功非不大也，¶
然而累足无所踐者，¶
不義之故也。
<pb:KR3j0010_tls_018-17a>¶

事或奪之而反與之，¶
或與之而反取之。¶
智伯求地於魏宣子，¶
宣子弗欲與之。¶
任登曰：¶
「智伯之強，¶
威行於天下，¶
求地而弗與，¶
是為諸侯先受禍也。¶
不若與之。」¶
宣子曰：¶
「求地不已，¶
為之奈何？」¶
任登曰：¶
「與之，¶
使喜，¶
必將復求地於諸侯，¶
諸侯必植耳。¶
與天下同心而圖之，¶
一心所得者，¶
非直吾所亡也。」¶
魏宣子裂地而授之。¶
又求地於韓康子，¶
韓康子不敢不予。¶
諸侯皆恐。¶
又求地於趙襄子，¶
襄子弗與。¶
於是智伯乃從韓、¶
魏圍襄子於晉陽。¶
三國通謀，¶
擒智伯而三分其國。¶
此所謂奪人而反為人所奪者也。
<pb:KR3j0010_tls_018-18a>¶

何謂與之而反取之？¶
晉獻公欲假道於虞以伐虢，¶
遺虞垂棘之璧與屈產之乘。¶
虞公或於璧與馬，¶
而欲與之道。¶
宮之奇諫曰：¶
「不可！¶
夫虞之與虢，¶
若車之有輔也，¶
輔依於車，¶
車亦依輔。¶
虞之與虢也，¶
相恃之勢也。¶
若假之道，¶
則虢朝亡而虞夕從之矣。」¶
虞公弗聽，¶
遂假之道。¶
荀息伐虢，¶
遂克之。¶
還反伐虞，¶
又拔之。¶
此所謂與之而反取之者也。
<pb:KR3j0010_tls_018-19a>¶

聖王布德施惠，¶
非求其報於百姓也；¶
郊望禘嘗，¶
非求福於鬼神也。
<pb:KR3j0010_tls_018-20a>¶

山致其高而雲雨起焉，¶
水致其深而蛟龍生焉，¶
君子致其道而福祿歸焉。
<pb:KR3j0010_tls_018-21a>¶

夫有陰德者必有陽報，¶
有隱行者必有昭名。¶
古者溝防不脩，¶
水為民害，¶
禹鑿龍門，¶
辟伊闕，¶
平治水土，¶
使民得陸處。¶
百姓不親，¶
五品不慎，¶
契教以君臣之義，¶
父子之親，¶
夫妻之辨，¶
長幼之序，¶
田野不脩，¶
民食不足，¶
后稷乃教之辟地墾草，¶
糞土種穀，¶
令百姓家給人足。¶
故三后之後，¶
無不王者，¶
有陰德也。¶
周室衰，¶
禮義廢，¶
孔子以三代之道教導於世，¶
其後繼嗣至今不絕者，¶
有隱行也。¶
秦王趙政兼吞天下而亡，¶
智伯侵地而滅，¶
商鞅支解，¶
李斯車裂，¶
三代種德而王，¶
齊桓繼絕而霸。¶
故樹黍者不穫稷，¶
樹怨者無報德。
<pb:KR3j0010_tls_018-22a>¶

昔者，¶
宋人有好善者，¶
三世不解。¶
家無故而黑牛生白犢，¶
以問先生，¶
先生曰：¶
「此吉祥也，¶
以饗鬼神。」¶
居一年，¶
其父無故而盲，¶
其牛又復生白犢，¶
其父又復使其子以問先生。¶
其子曰：¶
「前聽先生言而失明，¶
今又復問之，¶
奈何？」¶
其父曰：¶
「聖人之言，¶
先忤而後合。¶
其事未究，¶
固試往復問之。」¶
其子又復問先生，¶
先生曰：¶
「此吉祥也，¶
復教以饗鬼神。」¶
歸致命其父，¶
其父曰：¶
「行先生之言也。」¶
居一年，¶
其子又無故而盲。¶
其後楚攻宋，¶
圍其城。¶
當此之時，¶
易子而食之，¶
析骸而炊之，¶
丁壯者死，¶
老病童兒皆上城，¶
堅守而不下。¶
楚王大怒，¶
城已破，¶
諸城守者皆屠之。¶
此獨以父子盲之故，¶
得無乘城。¶
軍罷圍解，¶
則父子俱視。¶
夫禍福之轉而相生，¶
其變難見也。
<pb:KR3j0010_tls_018-23a>¶

近塞上之人有善術者，¶
馬無故亡而入胡，¶
人皆弔之。¶
其父曰：¶
「此何遽不能為福乎！」¶
居數月，¶
其馬將胡駿馬而歸，¶
人皆賀之。¶
其父曰：¶
「此何遽不能為禍乎！」¶
家富良馬，¶
其子好騎，¶
墮而折其髀，¶
人皆弔之。¶
其父曰：¶
「此何遽不能為福乎！」¶
居一年，¶
胡人大入塞，¶
丁壯者皆控絃而戰，¶
近塞之人，¶
死者十九，¶
此獨以跛之故，¶
父子相保。¶
故福之為禍，¶
禍之為福，¶
化不可極，¶
深不可測也。
<pb:KR3j0010_tls_018-24a>¶

或直於辭而不周於事者，¶
或虧於耳以忤於心而合於實者。¶
高陽魋將為室，¶
問匠人。¶
匠人對曰：¶
「未可也。¶
木尚生，¶
加塗其上，¶
必將撓。¶
以生材任重塗，¶
今雖成、¶
後必敗。」¶
高陽魋曰：¶
「不然。¶
夫木枯則益勁，¶
塗乾則益輕。¶
以勁材任輕塗，¶
今雖惡、¶
後必善。」¶
匠人窮於辭，¶
無以對，¶
受令而為室。¶
其始成也，¶
竘然善也，¶
而後果敗。¶
此所謂直於辭而不周於事者也。¶
何謂虧於耳、¶
忤於心而合於實？¶
靖郭君將城薛，¶
賓客多止之，¶
弗聽。¶
靖郭君謂謁者曰：¶
「無為賓通言。」¶
齊人有請見者曰：¶
「臣請道三言而已。¶
過三言，¶
請烹。」¶
靖郭君聞而見之，¶
賓趨而進，¶
再拜而興，¶
因稱曰：¶
「海大魚。」¶
則反走。¶
靖郭君止之曰：¶
「願聞其說。」¶
賓曰：¶
「臣不敢以死為熙。」¶
靖郭君曰：¶
「先生不遠道而至此，¶
願為寡人稱之！」¶
賓曰：¶
「海大魚，¶
綱弗能止也，¶
釣弗能牽也。¶
蕩而失水，¶
則螻螘皆得志焉。¶
今夫齊、¶
君之淵也。¶
君失齊，¶
則薛能自存乎？」¶
靖郭君曰：¶
「善。」¶
乃止不城薛。¶
此所謂虧於耳、¶
忤於心而得事實者也。
<pb:KR3j0010_tls_018-25a>¶

夫以¶
「無城薛」¶
止城薛，¶
其於以行說，¶
乃不若¶
「海大魚」。¶
故物或遠之而近，¶
或近之而遠；¶
或說聽計當而身䟽，¶
或言不用、¶
計不行而益親。¶
何以明之？¶
三國伐齊，¶
圍平陸。¶
括子以報於牛子曰：¶
「三國之地不接於我，¶
踰鄰國而圍平陸，¶
利不足貪也。¶
然則求名於我也。¶
請以齊侯往。」¶
牛子以為善。¶
括子出，¶
無害子入，¶
牛子以括子言告無害子。¶
無害子曰：¶
「異乎臣之所聞。」¶
牛子曰：¶
「國危不而安，¶
患結不而解，¶
何謂貴智！」¶
無害子曰：¶
「臣聞裂壤土以安社稷者，¶
聞殺身破家以存其國者，¶
不聞出其君以為封疆者。」¶
牛子不聽無害子之言，¶
而用括子之計，¶
三國之兵罷，¶
而平陸之地存。¶
自此之後，¶
括子日以䟽，¶
無害子日以進。¶
故謀患而患解，¶
圖國而國存，¶
括子之智得矣。¶
無害子之慮無中於策，¶
謀無益於國，¶
然而心調於君，¶
有義行也。
<pb:KR3j0010_tls_018-26a>¶

今人待冠而飾首，¶
待履而行地。¶
冠履之於人也，¶
寒不能煖，¶
風不能障，¶
暴不能蔽也，¶
然而戴冠履履者，¶
其所自託者然也。
<pb:KR3j0010_tls_018-27a>¶

夫咎犯戰勝城濮，¶
而雍季無尺寸之功，¶
然而雍季先賞而咎犯後存者，¶
其言有貴者也。¶
故義者、¶
天下之所貴也。¶
百言百當，¶
不若擇趨而審行也。¶
或無功而先舉，¶
或有功而後賞。¶
何以明之？¶
昔晉文公將與楚人戰於城濮，¶
問於咎犯曰：¶
「為奈何？」¶
咎犯曰：¶
「仁義之事，¶
不猒忠信；¶
戰陳之事，¶
不猒詐偽。¶
君其詐之而已矣。」¶
文公辭咎犯，¶
問雍季，¶
雍季對曰：¶
「焚林而獵，¶
愈多得獸，¶
後必無獸。¶
以詐偽遇人，¶
雖愈利，¶
後亦無復。¶
君其正之而已矣。」¶
於是不聽雍季之計，¶
而用咎犯之謀，¶
與楚人戰，¶
大破之。¶
還歸賞有功者，¶
先雍季而後咎犯。¶
左右曰：¶
「城濮之戰、¶
咎犯之謀也，¶
君行賞先雍季，¶
何也？」¶
文公曰：¶
「咎犯之言，¶
一時之權也。¶
雍季之言，¶
萬世之利也。¶
吾豈可以一時之權，¶
而先萬世之利也哉！」
<pb:KR3j0010_tls_018-28a>¶

智伯率韓、¶
魏二國伐趙，¶
圍晉陽，¶
決晉水而灌之。¶
城中緣木而處，¶
縣釜而炊。¶
襄子謂張孟談曰：¶
「城中力已盡，¶
糧食匱（¶
乏），¶
武大夫病，¶
為之奈何？」¶
張孟談曰：¶
「亡不能存，¶
危弗能安，¶
無為貴智。¶
臣請試潛行，¶
見韓、¶
魏之君而約之。」¶
乃見韓、¶
魏之君，¶
說之曰：¶
「臣聞之，¶
唇亡而齒寒。¶
今智伯率二君而伐趙，¶
趙將亡矣。¶
趙亡，¶
則二君為之次矣。¶
不及今而圖之，¶
禍將及二君。」¶
二君曰：¶
「智伯之為人也，¶
粗中而少親。¶
我謀而泄，¶
事必敗。¶
為之奈何？」¶
張孟談曰：¶
「言出二君之口，¶
入臣之耳，¶
人孰知之者乎？¶
且同情相成，¶
同利相死，¶
君其圖之！」¶
二君乃與張孟談陰謀，¶
與之期。¶
張孟談乃報襄子，¶
至期日之夜，¶
趙氏殺其守隄之吏，¶
決水灌智伯軍。¶
智伯軍救水而亂，¶
韓、魏翼而擊之，¶
襄子將卒犯其前，¶
大敗智伯軍，¶
殺其身而三分其國。¶
襄子罷圍乃賞有功者，¶
而高赫為賞首。¶
群臣請曰：¶
「晉陽之存、¶
張孟談之功也。¶
而赫為賞首，¶
何也？」¶
襄子曰：¶
「晉陽之圍也，¶
寡人國家危，¶
社稷殆，¶
群臣無不有驕侮之心者，¶
唯赫不失君臣之禮，¶
吾是以先之。」¶
由此觀之，¶
義者、¶
人之大本也。¶
雖有戰勝存亡之功，¶
不如行義之隆。¶
故老子曰：¶
「美言可以市尊，¶
美行可以加人。」
<pb:KR3j0010_tls_018-29a>¶

或有罪而可賞也，¶
或有功而可罪也。¶
西門豹治鄴，¶
廩無積粟，¶
府無儲錢，¶
庫無甲兵，¶
官無計會，¶
人數言其過於文侯。¶
文侯身行其縣，¶
果若人言。¶
文侯曰：¶
「翟璜任子治鄴，¶
而大亂。¶
子能變道則可，¶
不能，¶
將加誅於子。」¶
西門豹曰：¶
「臣聞，¶
王主富民，¶
霸主富武，¶
亡國富庫。¶
今君欲為霸王者也，¶
臣故蓄積於民。¶
君以為不然，¶
臣請升城鼓之，，¶
甲兵粟米可立具也。」¶
於是乃升城而鼓之。¶
一鼓，¶
民被甲括矢，¶
操兵弩而出。¶
再鼓，¶
服輦載粟而至。¶
文侯曰：¶
「罷之！」¶
西門豹曰：¶
「與民約信，¶
非一日之積也。¶
一舉而欺之，¶
後不可復用也。¶
燕常侵魏八城，¶
臣請北擊之，¶
以復侵地。」¶
遂舉兵擊燕，¶
復地而後反。¶
此有罪而可賞者。¶
解扁為東封，¶
上計而入三倍，¶
有司請賞之。¶
文侯曰：¶
「吾土地非益廣也，¶
人民非益眾也，¶
入何以三倍？」¶
對曰：¶
「以冬伐木而積之，¶
於春浮之河而鬻之。」¶
文侯曰：¶
「民春以力耕，¶
夏以強耘，¶
秋以收歛。¶
冬間無事，¶
又伐林而積之，¶
負軛而浮之河，¶
是用民不得休息也。¶
民以弊矣，¶
雖有三倍之入，¶
將焉用之？」¶
此有功可罪者。
<pb:KR3j0010_tls_018-30a>¶

賢主不苟得，¶
忠臣不苟利。¶
何以明之？¶
中行穆伯攻鼓，¶
弗能下。¶
餽聞倫曰：¶
「鼓之嗇夫，¶
聞倫知之。¶
請無罷武大夫，¶
而鼓可得也。」¶
穆伯弗應。¶
左右曰：¶
「不折一戟，¶
不傷一卒，¶
而鼓可得也，¶
君奚為弗使？」¶
穆伯曰：¶
「聞倫為人，¶
佞而不仁。¶
若使聞倫下之，¶
吾可以勿賞乎？¶
若賞之，¶
是賞佞人。¶
佞人得志，¶
是使晉國之武舍仁而為佞，¶
雖得鼓，¶
將何所用之！」¶
攻城者、¶
欲以廣地也。¶
得地而不取者，¶
見其本而知其末也。
<pb:KR3j0010_tls_018-31a>¶

秦穆公使孟盟舉兵襲鄭，¶
過周以東。¶
鄭之賈人弦高、¶
蹇他相與謀曰：¶
「師行數千里，¶
數絕諸侯之地，¶
其勢必襲鄭。¶
凡襲國者、¶
以為無備也。¶
今示以知其情，¶
必不敢進。」¶
乃矯鄭伯之命，¶
以十二牛勞之。¶
三率相與謀曰：¶
「凡襲人者、¶
以為弗知。¶
今已知之矣，¶
守備必固，¶
進必無功。」¶
乃還師而反。¶
晉先軫舉兵擊之，¶
大破之殽。¶
鄭伯乃以存國之功賞弦高，¶
弦高辭之曰：¶
「誕而得賞，¶
則鄭國之信廢矣。¶
為國而無信，¶
是俗敗也。¶
賞一人而敗國俗，¶
仁者弗為也。¶
以不信得厚賞，¶
義者弗為也。」¶
遂以其屬徙東夷，¶
終身不反。¶
故仁者不以欲傷生，¶
知者不以利害義。
<pb:KR3j0010_tls_018-32a>¶

聖人之思脩，¶
愚人之思叕。
<pb:KR3j0010_tls_018-33a>¶

忠臣者務崇君之德，¶
諂臣者務廣君之地。¶
何以明之？¶
陳夏徵舒弒其君，¶
楚莊王伐之，¶
陳人聽令。¶
莊王已討有罪，¶
遣卒戍陳，¶
大夫畢賀。¶
申叔時使於齊，¶
反還而不賀。¶
莊王曰：¶
「陳為無道，¶
寡人起九軍以討之，¶
征暴亂，¶
誅罪人，¶
群臣皆賀，¶
而子獨不賀，¶
何也？」¶
申叔時曰：¶
「人有牽牛而徑於人之田中，¶
田主殺其人而奪之牛。¶
罪則有之，¶
罰亦重矣。¶
今君王以陳為無道，¶
興兵而政之，¶
以誅罪人，¶
遣人戍陳。¶
諸侯聞之，¶
以王為非誅罪人也，¶
貪陳國也。¶
蓋聞君子不棄義以取利。」¶
王曰：¶
「善！」¶
乃罷陳之戍，¶
立陳之後。¶
諸侯聞之，¶
皆朝於楚。¶
此務崇君之德者也。¶
張武為智伯謀曰：¶
「晉六將軍，¶
中行文子最弱，¶
而上下離心，¶
可伐以廣地。」¶
於是伐范、¶
中行。¶
滅之矣，¶
又教智伯求地於韓、¶
魏、趙。¶
韓、魏裂地而授之，¶
趙氏不與，¶
乃率韓、¶
魏而伐趙，¶
圍之晉陽三年。¶
三國陰謀同計，¶
以擊智氏，¶
遂滅之。¶
此務為君廣地者也。¶
夫為君崇德者霸，¶
為君廣地者滅。¶
故千乘之國，¶
行文德者王，¶
湯、武是也；¶
萬乘之國，¶
好廣地者亡，¶
智伯是也。
<pb:KR3j0010_tls_018-34a>¶

非其事者勿仞也，¶
非其名者勿就也，（¶
無故有顯名者勿處也），¶
無功而富貴者勿居也。¶
夫就人之名者廢，¶
仞人之事者敗，¶
無功而大利者後將為害。¶
譬猶緣高木而望四方也，¶
雖偷樂哉，¶
然而疾風至，¶
未嘗不恐也。¶
患及身，¶
然後憂之，¶
六驥追之，¶
弗能及也。¶
是故忠臣之事君也，¶
計功而受賞，¶
不為苟得；¶
量力而受官，¶
不貪爵祿。¶
其所能者，¶
受之勿辭也；¶
其所不能者，¶
與之勿喜也。¶
辭所能則匿，¶
欲所不能則惑。¶
辭所不能而受所能，¶
則得無損墮之勢，¶
而无不勝之任矣。
<pb:KR3j0010_tls_018-35a>¶

昔者智伯驕，¶
伐范中行而克之，¶
又劫韓、¶
魏之君而割其地。¶
尚以為未足，¶
遂興兵伐趙。¶
韓、魏反之，¶
軍敗晉陽之下，¶
身死高梁之東，¶
頭為飲器，¶
國分為三，¶
為天下笑。¶
此不知足之禍也。¶
老子曰：¶
「知足不辱，¶
知止不殆，¶
可以修久。」¶
此之謂也。
<pb:KR3j0010_tls_018-36a>¶

或譽人而適足以敗之，¶
或毀人而乃反以成之。¶
何以知其然也？¶
費無忌復於荊平王曰：¶
「晉之所以霸者，¶
近諸夏也。¶
而荊之所以不能與之爭者，¶
以其僻遠也。¶
王若欲從諸侯，¶
不若大城城父，¶
而令太子建守焉，¶
以來北方，¶
王自收其南。¶
是得天下也。」¶
楚王悅之，¶
因命太子建守城父，¶
命伍子奢傅之。¶
居一年，¶
伍子奢遊人於王側，¶
言太子甚仁且勇，¶
能得民心。¶
王以告費無忌，¶
無忌曰：¶
「臣固聞之，¶
太子內撫百姓，¶
外約諸侯，¶
齊、晉又輔之，¶
將以害楚，¶
其事已構矣。」¶
王曰：¶
「為我太子，¶
又尚何求？」¶
曰：¶
「以秦女之事怨王。」¶
王因殺太子建而誅伍子奢。¶
此所謂見譽而為禍者也。
<pb:KR3j0010_tls_018-37a>¶

何謂毀人而反利之？¶
唐子短陳駢子於齊威王。¶
威王欲殺之，¶
陳駢子與其屬出亡，¶
奔薛。¶
孟嘗君聞之，¶
使人以車迎之。¶
至，而養以芻豢黍粱五味之膳，¶
日三至。¶
冬日被裘罽，¶
夏日服絺紵，¶
出則乘牢車、¶
駕良馬。¶
孟嘗君問之曰：¶
「夫子生於齊，¶
長於齊，¶
夫子亦何思於齊？」¶
對曰：¶
「臣思夫唐子者。」¶
孟嘗君曰：¶
「唐子者、¶
非短子者耶？」¶
曰：¶
「是也。」¶
孟嘗君曰：¶
「子何為思之？」¶
對曰：¶
「臣之處於齊也，¶
糲粢之飯，¶
藜藿之羹，¶
冬日則寒凍，¶
夏日則暑傷。¶
自唐子之短臣也，¶
以身歸君，¶
食芻豢，¶
飯黍粱，¶
服輕煖，¶
乘牢良，¶
臣故思之。」¶
此所謂毀人而反利之者也。¶
是故毀譽之言，¶
不可不審也。
<pb:KR3j0010_tls_018-38a>¶

或貪生而反死，¶
或輕死而得生，¶
或徐行而反疾。¶
何以知其然也？¶
魯人有為父報讎於齊者，¶
刳其腹而見其心，¶
坐而正冠，¶
起而更衣，¶
徐行而出門，¶
上車而步馬，¶
顏色不變。¶
其御欲驅，¶
撫而止之曰：¶
「今日為父報讎以出死，¶
非為生也。¶
今事已成矣，¶
又何去之！」¶
追者曰：¶
「此有節行之人，¶
不可殺也。」¶
解圍而去之。¶
使彼衣不暇帶，¶
冠不及正，¶
蒲伏而走，¶
上車而馳，¶
必不能自免於十步之中矣。¶
今坐而正冠，¶
起而更衣，¶
徐行而出門，¶
上車而步馬，¶
顏色不變，¶
此眾人所以為死也，¶
而乃反以得活。¶
此所謂徐而馳，¶
遟於步也。¶
夫走者、¶
人之所以為疾也，¶
步者、¶
人之所以為遟也。¶
今乃反以人之所以為遟者、¶
為疾，¶
明於分也。¶
有知徐之為疾、¶
遟之為速者，¶
則幾於道矣。¶
故黃帝亡其玄珠，¶
使離珠、¶
攫剟索之，¶
而弗能得之也，¶
於是使忽怳，¶
而後能得之。
<pb:KR3j0010_tls_018-39a>¶

聖人敬小慎微，¶
動不失時，¶
百射重戒，¶
禍乃不滋。¶
計福勿及，¶
慮禍過之；¶
同日被霜，¶
蔽者不傷；¶
愚者有備，¶
與知者同功。
<pb:KR3j0010_tls_018-40a>¶

夫爝火在縹烟之中也，¶
一指之所能息也；¶
塘漏若鼷穴，¶
一墣之所能塞也。¶
及至火之燔孟諸而炎雲夢，¶
水決九江而漸荊州，¶
雖起三軍之眾，¶
弗能救也。
<pb:KR3j0010_tls_018-41a>¶

夫積愛成福，¶
積怨成禍。¶
若癰疽之必潰也，¶
所浼者多矣。
<pb:KR3j0010_tls_018-42a>¶

諸御鞅復於簡公曰：¶
「陳成常、¶
宰予二子者，¶
甚相憎也。¶
臣恐其構難而危國也。¶
君不如去一人。」¶
簡公不聽。¶
居無幾何，¶
陳成常果攻宰予於庭中，¶
而弒簡公於朝。¶
此不知敬小之所生也。
<pb:KR3j0010_tls_018-43a>¶

魯季氏與郈氏鬭雞，¶
郈氏介其雞，¶
而季氏為之金距。¶
季氏之雞不勝，¶
季平子怒，¶
因侵郈氏之宮而築之。¶
郈昭伯怒，¶
傷之魯昭公曰：¶
「禘於襄公之廟，¶
舞者二人而已，¶
其餘盡舞於季氏。¶
季氏之無道無上，¶
久矣。¶
弗誅，¶
必危社稷。」¶
公怒，¶
以告子家駒，¶
子家駒曰：¶
「季氏之得眾，¶
三家為一。¶
其德厚，¶
其威強，¶
君胡得之！」¶
昭公弗聽，¶
使郈昭伯將卒以攻之。¶
仲孫氏、¶
叔孫氏相與謀曰：¶
「無季氏，¶
則吾族也，¶
死亡無日矣。」¶
遂興兵以救之。¶
郈昭伯不勝而死，¶
魯昭公出奔齊。¶
故禍之所從生者，¶
始於雞足；¶
及其大也，¶
至於亡社稷。
<pb:KR3j0010_tls_018-44a>¶

故蔡女蕩舟，¶
齊師侵楚。¶
兩人構怨，¶
廷殺宰予，¶
簡公遇殺，¶
身死無後，¶
陳氏代之，¶
齊乃無呂。¶
兩家鬭雞，¶
季氏金距，¶
郈氏作難，¶
魯昭出走。¶
故師之所處，¶
生以棘楚。¶
禍生而不蚤滅，¶
若火之得燥，¶
水之得濕，¶
浸而益大。¶
癰疽發於指，¶
其痛徧於體。¶
故蠹啄剖梁柱，¶
蟁䖟走牛羊，¶
此之謂也。
<pb:KR3j0010_tls_018-45a>¶

人皆務於救患之備，¶
而莫能知使患無生。¶
夫使患無生，¶
易於救患，¶
而莫能加務焉，¶
則未可與言術也。¶
晉公子重耳過曹，¶
曹君欲見其骿脅，¶
使之袒而捕魚。¶
釐負羈止之曰：¶
「公子、¶
非常人也。¶
從者三人，¶
皆霸王之佐也。¶
遇之無禮，¶
必為國憂。」¶
君弗聽。¶
重耳反國，¶
起師而伐曹，¶
遂滅之。¶
身死人手，¶
社稷為墟，¶
禍生於袒而捕魚。¶
齊、楚欲救曹，¶
不能存也。¶
聽釐負羈之言，¶
則無亡患矣。¶
今不務使患無生，¶
患生而救之，¶
雖有聖知，¶
弗能為謀。
<pb:KR3j0010_tls_018-46a>¶

且患禍之所由來者，¶
萬端無方。¶
是故聖人深居以避辱，¶
靜安以待時。¶
小人不知禍福之門戶，¶
妄動而絓羅網，¶
雖曲為之備，¶
何足以全其身！¶
譬猶失火而鑿池，¶
被裘而用箑也。¶
且塘有萬穴，¶
塞其一，¶
魚何遽無由出？¶
室有百戶，¶
閉其一，¶
盜何遽無從入？¶
夫牆之壞也於隙，¶
劍之折必有齧，¶
聖人見之蚤，¶
故萬物莫能傷也。¶
太宰子朱侍飯於令尹子國，¶
令尹子國啜羹而熱，¶
援卮漿而沃之。¶
明日，¶
太宰子朱辭官而歸。¶
其僕曰：¶
「楚太宰、¶
未易得也。¶
辭官去之，¶
何也？」¶
子朱曰：¶
「令尹輕行而簡禮，¶
其辱人不難。」¶
明年，¶
伏郎尹而笞之三百。¶
夫上仕者先避患而後就利，¶
先遠辱而後求名，¶
太宰子朱之見終始微矣。
<pb:KR3j0010_tls_018-47a>¶

夫鴻鵠之未孚於卵也，¶
一指篾之，¶
則靡而無形矣；¶
及至其筋骨之已就，¶
而羽翮之既成也，¶
則奮翼揮䎚，¶
凌乎浮雲，¶
背負青天，¶
膺摩赤霄，¶
翱翔乎忽荒之上，¶
析惕乎虹蜺之間，¶
雖有勁弩、¶
利矰微繳，¶
蒲沮子之巧，¶
亦弗能加也。¶
江水之始出於岷山也，¶
可攓衣而越也；¶
及至其下洞庭，¶
騖石城，¶
經丹徒，¶
起波濤，¶
舟杭一日不能濟也。¶
是故聖人者、¶
常從事於無形之外，¶
而不留思盡慮於成事之內，¶
是故患禍弗能傷也。
<pb:KR3j0010_tls_018-48a>¶

人或問於孔子曰：¶
「顏回何如人也？」¶
曰：¶
「仁人也。¶
丘弗如也。」¶
「子貢何如人也？」¶
曰：¶
「辨人也。¶
丘弗如也。」¶
「子路何如人也？」¶
曰：¶
「勇人也。¶
丘弗如也。」¶
賓曰：¶
「三人皆賢夫子，¶
而為夫子役，¶
何也？」¶
孔子曰：¶
「丘能仁且忍，¶
辯且訥，¶
勇且怯。¶
以三子之能，¶
易丘一道，¶
丘弗為也。」¶
孔子知所施之也。
<pb:KR3j0010_tls_018-49a>¶

秦牛缺徑於山中而遇盜，¶
奪之車馬，¶
解其橐笥，¶
拖其衣被。¶
盜還反顧之，¶
無懼色憂志，¶
驩然有以自得也。¶
盜遂問之曰：¶
「吾奪子財貨，¶
劫子以刀，¶
而志不動，¶
何也？」¶
秦牛缺曰：¶
「車馬所以載身也，¶
衣被所以揜形也。¶
聖人不以所養害其養。」¶
盜相視而笑曰：¶
「夫不以欲傷生，¶
不以利累形者，¶
世之聖人也。¶
以此而見王者，¶
必且以我為事也。」¶
還反殺之。¶
此能以知知矣，¶
而未能以知不知也；¶
能勇於敢矣，¶
而未能勇於不敢也。¶
凡有道者，¶
應卒而不乏，¶
遭難而能免，¶
故天下貴之。¶
今知所以自行也，¶
而未知所以為人行也，¶
其所論未之究者也。¶
人能由昭昭於冥冥，¶
則幾於道矣。¶
《詩》曰：¶
「人亦有言，¶
无哲不愚。」¶
此之謂也。
<pb:KR3j0010_tls_018-50a>¶

事或為之，¶
適足以敗之；¶
或備之，¶
適足以致之。¶
何以知其然也？¶
秦皇挾錄圖，¶
見其傳曰：¶
「亡秦者、¶
胡也。」¶
因發卒五十萬，¶
使蒙公、¶
楊翁子將，¶
築脩城，¶
西屬流沙，¶
北擊遼水，¶
東結朝鮮，¶
中國內郡輓車而餉之。¶
又利越之犀角、¶
象齒、¶
翡翠、¶
珠璣，¶
乃使尉屠睢發卒五十萬，¶
為五軍，¶
一軍塞鐔城之嶺，¶
一軍守九嶷之塞，¶
一軍處番禺之都，¶
一軍守南野之界，¶
一軍結餘干之水，¶
三年不解甲弛弩，¶
使監祿轉餉，¶
又以卒鑿渠而通糧道，¶
以與越人戰，¶
殺西嘔君譯吁宋。¶
而越人皆入叢薄中，¶
與禽獸處，¶
莫肯為秦虜。¶
相置桀駿以為將，¶
而夜攻秦人，¶
大破之，¶
殺尉屠睢，¶
伏尸流血數十萬。¶
乃發適戍以備之。¶
當此之時，¶
男子不得脩農畝，¶
婦人不得剡麻考縷，¶
羸弱服格於道，¶
大夫箕會於衢，¶
病者不得養，¶
死者不得葬。¶
於是陳勝起於大澤，¶
奮臂大呼，¶
天下席卷，¶
而至於戲。¶
劉、項興義兵隨，¶
而定若折槁振落，¶
遂失天下。¶
禍在備胡而利越也。¶
欲知築脩城以備亡，¶
而不知築脩城之所以亡也；¶
知發適戍以備越，¶
而不知難之從中發也。¶
夫烏鵲先識歲之多風也，¶
去高木而巢扶枝，¶
大人過之則探鷇，¶
嬰兒過之則挑其卵，¶
知備遠難而忘近患。¶
故秦之設備也，¶
烏鵲之智也。
<pb:KR3j0010_tls_018-51a>¶

或爭利而反強之，¶
或聽從而反止之。¶
何以知其然也？¶
魯哀公欲西益宅，¶
史爭之，¶
以為西益宅不祥。¶
哀公作色而怒，¶
左右數諫不聽，¶
乃以問其傅宰折睢曰：¶
「吾欲益宅，¶
而史以為不祥。¶
子以為何如？」¶
宰折睢曰：¶
「天下有三不祥而西益宅不與焉。」¶
哀公大悅而喜。¶
頃，復問曰：¶
「何謂三不祥？」¶
對曰：¶
「不行禮義，¶
一不祥也；¶
嗜慾无止，¶
二不祥也；¶
不聽強諫，¶
三不祥也。」¶
哀公默然深念，¶
憤然自反，¶
遂不西益宅。¶
夫史以爭為可以止之，¶
而不知不爭而反取之也。¶
知者離路而得道，¶
愚者守道而失路。¶
夫兒說之巧，¶
於閉結无不解。¶
非能閉結而盡解之也，¶
不解不可解也。¶
至乎以弗解解之者，¶
可與及言論矣。
<pb:KR3j0010_tls_018-52a>¶

或明禮義、¶
推道體而不行，¶
或解構妄言而反當。¶
何以明之，¶
孔子行於東野，¶
馬失，¶
食農夫之稼，¶
野人怒取馬而繫之。¶
使子貢往說之，¶
畢辭而不能得也。¶
孔子曰：¶
「夫以人之所不能聽說人，¶
譬猶以大牢享野獸，¶
以《九韶》樂飛鳥也。¶
予之罪也，¶
非彼人之過也。」¶
乃使馬圉往說之。¶
至，見野人曰：¶
「子耕於東海，¶
至於西海。¶
吾馬之失，¶
安得不食子之苗？」¶
野人大喜，¶
解馬而與之。¶
說若此其无方也，¶
而反行。¶
事有所至，¶
而巧不若拙，¶
故聖人量鑿而正枘。¶
夫歌《采菱》，¶
發《陽阿》，¶
鄙人聽之，¶
不若《延露》以和，¶
非歌者拙也，¶
聽者異也。¶
故交畫不暢，¶
連環不解，¶
物之不通者，¶
聖人不爭也。
<pb:KR3j0010_tls_018-53a>¶

仁者、¶
百姓之所慕也，¶
義者、¶
眾庶之所高也。¶
為人之所慕，¶
行人之所高，¶
此嚴父之所以教子，¶
而忠臣之所以事君也。¶
然世或用之而身死國亡者，¶
不周於時也。¶
昔徐偃王好行仁義，¶
陸地之朝者三十二國。¶
王孫厲謂楚莊王曰：¶
「王不伐徐，¶
必反朝徐。」¶
王曰：¶
「偃王、¶
有道之君也，¶
好行仁義，¶
不可伐也。」¶
王孫厲曰：¶
「臣聞之，¶
大之與小，¶
強之與弱也，¶
猶石之投卵，¶
虎之啗豚，¶
又何疑焉！¶
且也為文而不能達其德，¶
為武而不能任其力，¶
亂莫大焉。」¶
楚王曰：¶
「善！」¶
乃舉兵而伐徐，¶
遂滅之。¶
此知仁義而不知世變者也。¶
申菽、¶
杜茝，¶
美人之所懷服也，¶
及漸之於滫，¶
則不能保其芳矣。¶
古者，¶
五帝貴德，¶
三王用義，¶
五霸任力。¶
今取帝王之道，¶
而施之五霸之世，¶
是由乘驥逐人於榛薄，¶
而蓑笠盤旋也。
<pb:KR3j0010_tls_018-54a>¶

今霜降而樹穀，¶
冰泮而求穫，¶
欲其食則難矣。¶
故《易》曰：¶
「潛龍勿用」¶
者，言時之不可以行也。¶
故¶
「君子終日乾乾，¶
夕惕若厲，¶
无咎」。¶
終日乾乾，¶
以陽動也；¶
夕惕若厲，¶
以陰息也。¶
因日以動，¶
因夜以息，¶
唯有道者能行之，¶
夫徐偃王為義而滅，¶
燕子噲行仁而亡，¶
哀公好儒而削，¶
代君為墨而殘。¶
滅亡削殘，¶
暴亂之所致也，¶
而四君獨以為仁義儒墨而亡者，¶
遭之時務異也。¶
非仁義儒墨不行，¶
非其世而用之，¶
則為之擒矣。
<pb:KR3j0010_tls_018-55a>¶

夫戟者、¶
所以攻城也，¶
鏡者、¶
所以照形也。¶
宮人得戟則以刈葵，¶
盲者得鏡則以蓋卮，¶
不知所施之也。¶
故善鄙同，¶
誹譽在俗；¶
趨舍同，¶
逆順在時。
<pb:KR3j0010_tls_018-56a>¶

狂譎不受祿而誅，¶
段干木辭相而顯，¶
所行同也，¶
而利害異者，¶
時使然也。¶
故聖人雖有其志，¶
不遇其世，¶
僅足以容身，¶
何功名之可致也！
<pb:KR3j0010_tls_018-57a>¶

知天之所為，¶
知人之所行，¶
則有以徑於世矣。¶
知天而不知人，¶
則无以與俗交；¶
知人而不知天，¶
則无以與道遊。¶
單豹倍世離俗，¶
巖居谷飲，¶
不衣絲麻，¶
不食五穀，¶
行年七十，¶
猶有童子之色，¶
卒而遇飢虎，¶
殺而食之。¶
張毅好恭，¶
過宮室廊廟必趨，¶
見門閭聚眾必下，¶
厮徒馬圉，¶
皆與伉禮，¶
然不終其壽，¶
內熱而死。¶
豹養其內而虎食其外，¶
毅脩其外而疾攻其內。¶
故直意適情，¶
則堅強賊之；¶
以身役物，¶
則陰陽食之。¶
此皆載務而虧乎其和者也。¶
得道之士，¶
外化而內不化。¶
外化、¶
所以入人也，¶
內不化、¶
所以全（¶
其）身也。¶
故內有一定之操，¶
而外能詘伸、¶
贏縮、¶
卷舒，¶
與物推移，¶
故萬舉而不陷。¶
所以貴聖人者，¶
以其能龍變也。¶
今捲捲然守一節，¶
推一行，¶
雖以毀碎滅沉，¶
猶且弗易者，¶
此察於小好，¶
而塞於大道也。
<pb:KR3j0010_tls_018-58a>¶

趙宣孟活飢人於委桑之下，¶
而天下稱仁焉；¶
荊佽非犯江中之難，¶
不失其守，¶
而天下稱勇焉；¶
是故見小行則可以論大體矣。¶
田子方出，¶
見老馬於通，¶
喟然有志焉，¶
以問其御曰：¶
「此何馬也？」¶
其御對曰：¶
「此故公家畜也。¶
老罷而不為用，¶
故出而鬻之也。」¶
田子方曰：¶
「少而貪其力，¶
老而棄其身，¶
仁者弗為也。」¶
束帛以贖之。¶
罷武聞之，¶
知所歸心矣。¶
齊莊公出獵，¶
有一蟲舉足將搏其輪，¶
問其御曰：¶
「此何蟲也？」¶
對曰：¶
「此所謂螳蜋者也。¶
其為蟲也，¶
知進而不知卻，¶
不量力而輕敵。」¶
莊公曰：¶
「此為人，¶
必為天下勇武矣！」¶
於是迴車而避之。¶
勇武聞之，¶
知所盡死矣。¶
故田子方隱一老馬而魏國戴之，¶
齊莊公避一螳蜋而勇武歸之。¶
湯教祝網者，¶
而四十國朝；¶
文王葬死人之骸，¶
而九夷歸；¶
武王蔭暍人於樾下，¶
左擁而右扇之，¶
而天下懷；¶
越王句踐一決獄不辜，¶
援龍淵而切其股，¶
血流至足，¶
以自罰也，¶
而戰武必死，¶
感於恩也。¶
故聖人行之於小，¶
則可以覆大矣；¶
審之於近，¶
則可以懷遠矣。
<pb:KR3j0010_tls_018-59a>¶

孫叔敖決期思之水而灌雩婁之野，¶
莊王知其可以為令尹也。¶
子發辨擊劇而勞佚齊，¶
楚國知其可以為兵主也。¶
此皆形於小微，¶
而通於大理者也。
<pb:KR3j0010_tls_018-60a>¶

聖人之舉事，¶
不加憂焉，¶
察其所以而已矣。¶
今萬人調鍾，¶
不能比之律；¶
誠得知者，¶
一人而足矣。¶
說者之論，¶
亦猶此也。¶
誠得其數，¶
則无所用多矣。¶
夫車之所以能轉千里者，¶
以其要在三寸之轄。¶
夫勸人而弗能使也，¶
禁人而弗能止也，¶
其所由者非理也。¶
昔者，¶
衛君朝於吳，¶
吳王囚之，¶
欲流之於海。¶
說者冠蓋相望，¶
而弗能止。¶
魯君聞之，¶
撤鍾鼓之縣，¶
縞素而朝。¶
仲尼入見曰：¶
「君胡為有憂色？」¶
魯君曰：¶
「諸侯无親，¶
以諸侯為親。¶
大夫无黨，¶
以大夫為黨。¶
今衛君朝於吳，¶
吳王囚之而欲流之於海。¶
孰意衛君之仁義而遭此難也！¶
吾欲免之而不能，¶
為之奈何？」¶
仲尼曰：¶
「若欲免之，¶
則請子貢行。」¶
魯君召子貢，¶
授之將軍之印，¶
子貢辭曰：¶
「貴无益於解患，¶
在所由之道。」¶
斂躬而行，¶
至於吳，¶
見太宰嚭。¶
太宰嚭甚悅之，¶
欲薦之於王。¶
子貢曰：¶
「子不能行說於王，¶
奈何吾因子也！」¶
太宰嚭曰：¶
「子焉知嚭之不能也？」¶
子貢曰：¶
「衛君之來也，¶
衛國之半曰，¶
不若朝於晉；¶
其半曰，¶
不若朝於吳。¶
然衛君以為吳可以歸骸骨也，¶
故束身以受命。¶
今子受衛君而囚之，¶
又欲流之於海，¶
是賞言朝於晉者，¶
而罰言朝於吳者也。¶
且衛君之來也，¶
諸侯皆以為蓍龜兆。¶
今朝於吳而不利，¶
則皆移心於晉矣。¶
子之欲成霸王之業，¶
不亦難乎！」¶
太宰嚭入，¶
復之於王。¶
王報出令於百官曰：¶
「比十日，¶
而衛君之禮不具者死！」¶
子貢可謂知所以說矣。
<pb:KR3j0010_tls_018-61a>¶

魯哀公為室而大，¶
公宣子諫曰：¶
「室大，¶
眾與人處則譁，¶
少與人處則悲。¶
願公之適之也。」¶
公曰：¶
「寡人聞命矣。」¶
築室不輟。¶
公宣子復見曰：¶
「國小而室大，¶
百姓聞之必怨吾君，¶
諸侯聞之必輕吾國。」¶
魯君曰：¶
「聞命矣。」¶
築室不輟。¶
公宣子復見曰：¶
「左昭而右穆，¶
為大室以臨二先君之廟，¶
得无害於為子乎？」¶
公乃令罷役除版而去之。¶
魯君之欲為室誠矣，¶
公宣子止之必矣，¶
然三說而一聽者，¶
其二者非其道也。¶
夫臨河而釣，¶
日入而不能得一儵魚者，¶
非江河魚不食也，¶
所以餌之者非其欲也。¶
及至良工執竿，¶
投而擐脣吻者，¶
能以其所欲而釣者也。¶
夫物无不可奈何，¶
有人无奈何。¶
鈆之與丹，¶
異類殊色，¶
而可以為丹者，¶
得其數也。¶
故繁稱文辭，¶
无益於說，¶
審其所由而已矣。
<pb:KR3j0010_tls_018-62a>¶

物類之相摩，¶
近而異門戶者，¶
眾而難識也。¶
故或類之而非，¶
或不類之而是；¶
或若然而不然者，¶
或不然而若然者。¶
諺曰：¶
「鳶墮腐鼠，¶
而虞氏以亡。」¶
何謂也？¶
曰：虞氏、¶
梁之大富人也。¶
家充盈殷富，¶
金錢无量，¶
財貨无貲。¶
升高樓，¶
臨大路，¶
設樂陳酒，¶
積博其上。¶
游俠相隨而行樓下，¶
博上者射朋張，¶
中反兩而笑，¶
飛鳶適墮其腐鼠而中游俠。¶
游俠相與言曰：¶
「虞氏富樂之日久矣，¶
而常有輕易人之志。¶
吾不敢侵犯之，¶
而乃辱我以腐鼠。¶
此而不報，¶
无以立矜於天下。¶
請與公僇力一志，¶
悉率徒屬，¶
而必滅其家。」¶
其夜乃攻虞氏，¶
大滅其家。¶
此所謂類之而非者也。
<pb:KR3j0010_tls_018-63a>¶

何謂非類而是？¶
屈建告石乞曰：¶
「白公勝將為亂。」¶
石乞曰：¶
「不然。¶
白公勝卑身下士，¶
不敢驕賢。¶
其家无筦籥之信、¶
關楗之固。¶
大斗斛以出，¶
輕斤兩以內。¶
而乃論之，¶
以不宜也。」¶
屈建曰：¶
「此乃所以反也。」¶
居三年，¶
白公勝果為亂，¶
殺令尹子椒、¶
司馬子期。¶
此所謂弗類而是者也。
<pb:KR3j0010_tls_018-64a>¶

何謂若然而不然？¶
子發為上蔡令，¶
民有罪當刑，¶
獄斷論定，¶
決於令前，¶
子發喟然有悽愴之心。¶
罪人已刑而不忘其恩。¶
此其後，¶
子發盤罪威王而出奔。¶
刑者遂襲恩者，¶
恩者逃之於城下之廬。¶
追者至，¶
踹足而怒曰：¶
「子發親決吾罪而被吾刑，¶
吾怨之憯於骨髓。¶
使我得其肉而食之，¶
其知猒乎！」¶
追者皆以為然而不索其內，¶
果活子發。¶
此所謂若然而不若然者。
<pb:KR3j0010_tls_018-65a>¶

何謂不然而若然者？¶
昔越王句踐卑下吳王夫差，¶
請身為臣、¶
妻為妾，¶
奉四時之祭祀，¶
而入春秋之貢職，¶
委社稷，¶
效民力，¶
居為隱蔽，¶
而戰為鋒行，¶
禮甚卑，¶
辭甚服，¶
其離叛之心遠矣，¶
然而甲卒三千人以擒夫差於姑胥。¶
此四策者，¶
不可不審也。¶
夫事之所以難知者，¶
以其竄端匿跡，¶
立私於公，¶
倚邪於正，¶
而以勝惑人之心者也。¶
若使人之所懷於內者，¶
與所見於外者，¶
若合符節，¶
則天下无亡國破家矣。¶
夫狐之搏雉也，¶
必先卑體弭毛，¶
以待其來也。¶
雉見而信之，¶
故可得而擒也。¶
使狐瞋目植睹，¶
見必殺之勢，¶
雉亦知驚憚遠飛，¶
以避其怒矣。¶
夫人偽之相欺也，¶
非直禽獸之詐計也，¶
物類相似若然，¶
而不可從外論者，¶
眾而難識矣，¶
是故不可不察也。

