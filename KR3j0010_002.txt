# -*- mode: mandoku-view; -*-
#+TITLE: 淮南鴻烈解
#+DATE: 2015-08-24 23:19:27.376198
#+PROPERTY: ID KR3j0010
#+PROPERTY: BASEEDITION WYG    
#+PROPERTY: JUAN 卷二
<pb:KR3j0010_WYG_002-1a>¶
欽定四庫全書¶
　淮南鴻烈解卷二¶
　　　　　　　　　　　　　漢　髙誘　注¶
　　俶真訓(俶始也真實也説道之實始於/無化育于有故曰俶真俶音出)¶
有始者有未始有有始者有未始有夫未始有有始者¶
有有者有無者有未始有有無者有未始有夫未始有¶
有無者所謂有始者繁憤未發萌兆牙蘖未有形埒垠¶
(寅/)堮(&KR0008;/)無無蝡(軟/)蝡將欲生興而未成物類(繁憤衆積/之貌發憤)¶
<pb:KR3j0010_WYG_002-1b>¶
(也/)有未始有有始者天氣始下地氣始上隂陽錯合相¶
與優游競暢于宇宙之間被徳含和繽紛蘢蓯欲與物¶
接而未成兆朕(競逐暢達和氣繽紛雜揉也蘢蓯聚/會也兆朕形怪也蘢音龍蓯音聰)有¶
未始有夫未始有有始者天含和而未降地懐氣而未¶
揚虚無寂寞蕭條霄雿(翟/)無有仿彿(彿/)氣遂而大通㝠¶
㝠者也有有者言萬物摻(參/)落根莖枝葉青葱苓蘢萑¶
(委/)蔰(户/)炫煌蠉飛蝡動蚑行喙息可切循把握而有數¶
量(摻纖也萑蔰炫煌采/色貌切嚤循順也)有無者視之不見其形聽之不¶
<pb:KR3j0010_WYG_002-2a>¶
聞其聲捫(門/)之不可得也望之不可極也儲與扈冶(儲/與)¶
(扈冶褒/大意也)浩浩瀚(汗/)瀚不可隠儀揆度而通光耀者(浩浩/瀚瀚)¶
(廣大貌光/耀無形也)有未始有有無者包裹天地陶冶萬物大通¶
混㝠深閎廣大不可為外析毫剖芒不可為内無環堵¶
之宇而生有無之根(混㝠大㝠之/中謂道也)有未始有夫未始有¶
有無者天地未剖隂陽未判四時未分萬物未生汪然¶
平靜寂然清澄莫見其形若光燿之間於無有退而自¶
失也曰予能有無而未能無無也(能有無為也未能/本性自無為也)及¶
<pb:KR3j0010_WYG_002-2b>¶
其為無無至妙何從及此哉夫大塊載我以形勞我以¶
生逸我以老休我以死(大塊天地之/間休息也)善我生者乃所以¶
善我死也(欲人同/死生也)夫藏舟於壑藏山於澤人謂之固矣¶
雖然夜半有力者負而趨寐者不知猶有所遁若藏天¶
下於天下則無所遁其形矣(大丈夫以天下/為室以藏萬物)物豈可謂¶
無大揚攉(鎬/)乎(揚攉無慮/大數名也)一範人之形而猶喜(範猶遇/也遭也)¶
(言物一法效人/形尚由善也)若人者千變萬化而未始有極也(言死/生變)¶
(化/也)弊而復新其為樂也可勝計邪譬若㝱(夢/)為鳥而飛¶
<pb:KR3j0010_WYG_002-3a>¶
於天㝱為魚而沒於淵方其㝱也不知其㝱也覺而後¶
知其㝱也今將有大覺然後知今此之為大㝱也始吾¶
未生之時焉知生之樂也今吾未死又焉知死之不樂¶
也昔公牛哀轉病也七日化為虎(公牛氏韓人轉病易/病也江淮之間公牛)¶
(氏有易病化為虎若中國有狂疾者疾作有時也其為/虎者便還食人食人者因作真虎不食人者更復化為)¶
(人/)其兄掩户而入覘(詀/)之則虎搏而殺之(覘視/也)是故文¶
章成獸爪牙移易(移易人爪牙/為虎爪牙)志與心變神與形化(志/心)¶
(皆變神/形皆化)方其為虎也不知其嘗為人也方其為人不知¶
<pb:KR3j0010_WYG_002-3b>¶
其且為虎也二者代謝舛(喘/)馳各樂其成形(代更謝敘/也舛牙也)¶
(形謂成/虎形人)狡猾鈍惽是非無端孰知其所萌夫水嚮冬則¶
凝而為氷氷迎春則泮而為水氷水移易于前後若周¶
員而趨孰暇知其所苦樂乎(泮釋也/趨歸也)是故形傷于寒暑¶
燥濕之虐者形苑而神壯(苑枯病也/壯傷也)神傷乎喜怒思慮¶
之患者神盡而形有餘故罷(皮/)馬之死也剥之若槁狡¶
狗之死也割之有濡(狡少也濡濡/濕氣力未盡)是故傷死者其鬼嬈¶
(嬈煩嬈善行病/祟人嬈音遶)時既者其神漠(既盡也時既當老者/則神寂漠漠定也)是¶
<pb:KR3j0010_WYG_002-4a>¶
皆不得形神俱沒也(道家養形養神皆以壽終/形神俱沒不但漠而已也)夫聖人¶
用心杖性依神相扶而得終始是故其寐不㝱其覺不¶
憂(精神無所思慮故不㝱志/存仁義患不得至故不憂)古之人有處混㝠之中神¶
氣不蕩于外萬物恬漠以愉靜攙(讒/)搶(撑/)衡杓之氣莫¶
不彌靡(攙搶彗孛也杓/北斗柄第七星)而不能為害當此之時萬民猖¶
狂不知東西含哺而游鼓腹而熙(鼓擊熙/戲也)交被天和食¶
于地徳(交俱和氣也/地徳五穀也)不以曲故是非相尤茫茫沈沈是¶
謂大治(曲故曲巧也尤過/也茫茫沈沈盛貌)於是在上位者左右而使之¶
<pb:KR3j0010_WYG_002-4b>¶
毋淫其性鎮撫而有之毋遷其徳是故仁義不布而萬¶
物蕃殖(古者抱盛徳上質是不/待仁義而萬物蕃殖)賞罰不施而天下賔服¶
其道可以大美興而難以算計舉也(言天性萬物但可/以大美興而育之)¶
(難以算/計具也)是故日計之不足而嵗計之有餘(以限計之故/有餘也譬若)¶
(梅矣百梅足以為百人酸/一梅不足為百人酸也)夫魚相忘於江湖人相忘於¶
道術(言各得其/志故相忘)古之真人立於天地之本中至優游抱¶
徳煬(養/)和而萬物雜累焉(煬炙也抱其志徳而炙於和/氣故萬物雜累言成熟也)¶
孰肯解構人間之事以物煩其性命乎(解構猶合會/也煩辱也)夫¶
<pb:KR3j0010_WYG_002-5a>¶
道有經紀條貫得一之道連千枝萬葉(一者道之本也/得其根本故能)¶
(連理千/枝萬葉)是故貴有以行令賤有以忘卑貧有以樂業困¶
有以處危夫大寒至霜雪降然後知松柏之茂也據難¶
履危利害陳于前然後知聖人之不失道也是故能戴¶
大員者履大方(言能戴天/履地之道)鏡太清者視大明立太平者¶
處大堂(太平天下之平也大堂/明堂所以告朔行令也)能游㝠㝠者與日月同¶
光(光明也諭得道者/能與日月竝明也)是故以道為竿以徳為綸禮樂為¶
鉤仁義為餌投之於江浮之於海萬物紛紛孰非其有¶
<pb:KR3j0010_WYG_002-5b>¶
夫挾依於跂躍之術(跂躍猶齟齬/不正之道也)提挈人間之際撢(潭/)¶
掞(善/)挻(延/)挏(同/)世之風俗(撢引掞利也挻挏猶/上下也以求利便也)以摸蘇¶
牽連物之微妙(摸蘇猶摸索微/妙猶細小也)猶得肆其志充其欲何¶
況懐環瑋之道忘肝膽遺耳目獨浮游無方之外不與¶
物相弊(跋/)摋(弊摋猶雜揉/也摋音殺)中徙倚無形之域而和以天¶
地者乎若然者偃其聰明而抱其太素以利害為塵垢¶
以死生為晝夜是故目觀玉輅琬象之狀耳聽白雪清¶
角之聲不能以亂其神(玉輅王者所乘有琬琰象牙之/飾白雪師曠所奏太一五絃之)¶
<pb:KR3j0010_WYG_002-6a>¶
(琴/)登千仞之谿臨蝯(元/)眩之岸不足以滑(汨/)其和(蝯臨/其岸)¶
(而目眩也滑/亂和適也)譬若鍾山之玉炊以罏炭三日三夜而色¶
澤不變則至徳天地之精也(鍾山崑/崙也)是故生不足以使¶
之利何足以動之死不足以禁之害何足以恐之明於¶
死生之分達於利害之變雖以天下之大易骭(閈/)之一¶
毛無所槩於志也(骭自膝以下/脛以上也)夫貴賤之於身也猶條¶
風之時麗也(條風鳴條言其/迅也麗過也)毁譽之於己猶蚊䖟之一¶
過也夫秉皓白而不黑行純粹而不糅處𤣥㝠而不闇¶
<pb:KR3j0010_WYG_002-6b>¶
休于天鈞而不䃣(䃣敗也天鈞北極之地積寒之野休/之輒敗唯體道者為能不敗也䃣音)¶
(為/)孟門終隆之山不能禁(孟門山名太行之隘也終隆/終南山在扶風皆險塞也)¶
唯體道能不敗湍瀨旋淵吕梁之深不能留也(湍瀨急/流也旋)¶
(淵深淵也吕梁水/名水險也留滯也)太行石澗飛狐(胡/)句望之險不能難¶
也(太行石澗飛狐/句望皆隘險也)是故身處江海之上而神游魏闕之¶
下(魏闕王者門外闕也所以縣教象之書於象魏也/巍巍髙大故曰魏闕言真人雖在逺方心存王也)非¶
得一原孰能至於此哉(一原道/之原)是故與至人居使家忘¶
貧使王公簡其富貴而樂卑賤勇者衰其氣貪者消其¶
<pb:KR3j0010_WYG_002-7a>¶
欲坐而不教立而不議虚而往者實而歸故不言而能¶
飲人以和是故至道無為一龍一蛇(龍能化蛇能解/蛻故道以為譬)盈¶
縮卷舒與時變化外從其風内守其性耳目不燿思慮¶
不營其所居神者臺簡以游太清(臺持簡/大也)引楯(允/)萬物¶
羣美萌生(引楯拔/擢也)是故事其神者神去之(事治/也)休其神¶
者神居之(不動/擾)道出一原通九門(九門天/之門)散六衢(散布/於六)¶
(合之/衢)設於無垓(該/)坫(玷/)之宇(設施也垓/坫垠堮也)寂漠以虚無非¶
有為於物也物以有為於己也(非有為於物者不為之/也物以有為於己者物)¶
<pb:KR3j0010_WYG_002-7b>¶
(巳為/也)是故舉事而順于道者非道之所為也道之所施¶
也夫天之所覆地之所載六合所包隂陽所呴(吁/)雨露¶
所濡道徳所扶此皆生一父母而閱一和也(父母天地/閱總也和)¶
(氣道所/貴也)是故槐榆與橘柚(右/)合而為兄弟(柚小橘也/同異物)有¶
苗與三危通為一家(三危/國名)夫目視鴻鵠之飛耳聽琴瑟¶
之聲而心在鴈門之間一身之中神之分離剖判六合¶
之内一舉而千萬里是故自其異者視之肝膽胡越(肝/膽)¶
(諭近胡/越諭逺)自其同者視之萬物一圏也(圏陬/也)百家異説各¶
<pb:KR3j0010_WYG_002-8a>¶
有所出若夫墨楊申商之於治道(墨墨翟之術兼愛楊/朱之術全性保真申)¶
(者申不害也尚刻削/商者鞅也尚嚴猛)猶葢之無一橑(遼/)而輪之無一輻¶
有之可以備數無之未有害於用也已自以為獨擅之¶
不通之于天地之情也今夫冶工之鑄器(鑄讀/作祝)金踊躍¶
于罏中必有波溢而播棄者其中地而凝滯亦有以象¶
於物者矣其形雖有所小用哉然未可以保於周室之¶
九鼎也(保猶葆/也寳也)又況比於規形者乎其與道相去亦逺¶
矣今夫萬物之疏躍枝舉百事之莖葉條㮆(遏/)皆本於¶
<pb:KR3j0010_WYG_002-8b>¶
一根而條循千萬也(疏躍布散也㮆讀/作蘖旁生萌芽也)若此則有所受¶
之矣而非所授者所受者無授也而無不受也無不受¶
也者譬若周雲之蘢蓯遼巢彭濞(譬/)而為雨(周雲宻雲/雨也蘢蓯)¶
(聚合也遼巢/彭濞藴積貌)沈溺萬物而不與為溼焉(不與萬/物俱溼)今夫善¶
射者有儀表之度如工匠有規矩之數此皆所得以至¶
於妙然而奚仲不能為逄蒙(奚仲巧為車逄蒙善/於射言未能相兼也)造父¶
不能為伯樂者(造父善御馬事周穆王/伯樂善相馬事秦繆公)是曰諭於一曲¶
而不通于萬方之際也今以湼染緇則黑於湼以藍染¶
<pb:KR3j0010_WYG_002-9a>¶
青則青於藍湼非緇也青非藍也兹雖遇其母而無能¶
復化已(藍染草湼礬/石也母本也)是何則以諭其轉而益薄也何況¶
夫未始有湼藍造化之者乎其為化也雖鏤金石書竹¶
帛何足以舉其數由此觀之物莫不生於有也小大優¶
游矣(言饒/多也)夫秋毫之末淪於無間而復歸於大矣蘆苻¶
之厚通於無整(垠/)而復反於敦龐(秋毫微妙故能入於/無間間孔言道無形)¶
(以毫末比道猶復為大也厚猶薄也蘆葦也苻蘆/之中白苻言其薄柯則歸於葦故曰反於敦龐也)若夫¶
無秋毫之微蘆苻(䴸/)之厚四達無境通于無圻(道貴無/形秋毫)¶
<pb:KR3j0010_WYG_002-9b>¶
(蘆苻已有形故曰無秋毫之微蘆苻之/厚而四達無境通於無圻圻音寅垠也)而莫之要御夭¶
遏者其襲微重妙挺挏萬物揣丸變化天地之間何足¶
以論之夫疾風㪍(渤/)木而不能拔毛髮雲臺之髙墮者¶
折脊碎腦而蟁(民/)蝱(蒙/)適足以翺翔(㪍亦拔也臺髙際/於雲故曰雲臺也)¶
(翺翔無傷毁之/患道所貴也)夫與蚑蟯同乘天機(蚑行蟯動諭微/細也天機神馬)夫¶
受形於一圏飛輕微細者猶足以脱其命又況未有類¶
也(類形象也未有/形象道所尚也)由此觀之無形而生有形亦明矣是¶
故聖人託其神於靈府而歸於萬物之初視於㝠㝠聽¶
<pb:KR3j0010_WYG_002-10a>¶
於無聲㝠㝠之中獨見曉焉(曉明/也)寂漠之中獨有照焉¶
其用之也以不用其不用也而後能用之其知也乃不¶
知其不知也而後能知之也夫天不定日月無所載地¶
不定草木無所植所立於身者不寧是非無所形(形見/也)¶
是故有真人然後有真知其所持者不明庸詎知吾所¶
謂知之非不知歟今夫積惠重厚累愛襲恩以聲華嘔¶
苻嫗掩萬民百姓使知之訢訢然人樂其性者仁也舉¶
大功立顯名體君臣正上下明親疏等貴賤存危國繼¶
<pb:KR3j0010_WYG_002-10b>¶
絶世決挐治煩興毁宗立無後者義也閉九竅藏心志¶
棄聰明反無識芒然仿佯于塵埃之外而消搖于無事¶
之業含隂吐陽而萬物和同者徳也是故道散而為徳¶
徳溢而為仁義仁義立而道徳廢矣百圍之木斬而為¶
犧尊(犧尊酒器畫犧牛/之象以飾尊也)鏤之以剞(技/)&KR1403;(厥/)雜之以青黄¶
華藻鎛鮮龍蛇虎豹曲成文章(剞巧工鈎刀也&KR1403;者規/度刺畫墨邊箋也所以)¶
(刻鏤之具也青黄采色之飾也華藻華文也鎛今之金/尊也鮮明好也龍蛇虎豹者刻尊彞為蟠龍伏虎之狀)¶
(故曰曲/成文章)然其斷在溝中一比犧尊溝中之斷則醜美有¶
<pb:KR3j0010_WYG_002-11a>¶
間矣(間逺/也)然而失木性鈞也是故神越者其言華徳蕩¶
者其行偽(越散也蕩逸/偽不誠也)至精亡於中而言行觀於外此¶
不免以身役物矣夫趨舍行偽者為精求于外也精有¶
湫盡而行無窮極則滑心濁神而惑亂其本矣其所守¶
者不定而外淫於世俗之風所斷差跌者而内以濁其¶
清明是故躊躇以終而不得須臾恬澹矣是故聖人内¶
修道術而不外飾仁義不知耳目之宣而游于精神之¶
和若然者下揆三泉上尋九天横廓六合揲(設/)貫萬物¶
<pb:KR3j0010_WYG_002-11b>¶
此聖人之游也若夫真人則動溶于至虚而游于滅亡¶
之野騎蜚廉而從敦圄(蜚廉獸名長毛有翼敦/圄似虎而小圄音語)馳於方¶
外休乎宇内燭十日而使風雨臣雷公役夸(誇/)父(雷公/夸父)¶
(皆仙/人也)妾宓妃妻織女(宓妃神/女也)天地之間何足以留其志¶
是故虚無者道之舍平易者道之素(素性/也)夫人之事其¶
神而嬈其精營慧然而有求於外此皆失其神明而離¶
其宅也(事治也嬈煩也營慧求索名/利者也離宅離精神之宅也)是故凍者假兼衣¶
于春而暍(謁/)者望冷風于秋夫有病於内者必有色於¶
<pb:KR3j0010_WYG_002-12a>¶
外矣夫梣(尋/)木色青翳而蠃(裸/)瘉(與/)蝸(𤓰/)睆(梣木青皮/蠃蜾蟲蝸)¶
(牛郎䗂蝓也/螺也睆音喚)此皆治目之藥也人無故求此物者必有¶
蔽其明者聖人之所以駭天下者真人未嘗過焉賢人¶
之所以矯世俗者聖人未嘗觀焉夫牛蹏之涔(岑/)無尺¶
之鯉(涔潦水也謂水澇之/年大道上之積水)塊阜之山無丈之材(塊阜小/山也)¶
所以然者何也皆其營宇狹小而不能容巨大也又況¶
乎以無裹之者邪(無裹無/形也)此其為山淵之勢亦逺矣夫¶
人之拘於世也必形繫而神泄故不免於虚(形繫者身/形疾而精)¶
<pb:KR3j0010_WYG_002-12b>¶
(神越泄不處/其守虚疾也)使我可係羇者必其有命在於外也至徳¶
之世甘暝于溷(混/)澖(閑/)之域而徙倚于汗漫之宇(溷澖/無垠)¶
(虚之貌汗漫無生形形生/元氣之本神也宇居也)提挈天地而委萬物以鴻濛¶
為景柱而浮揚乎無畛(軫/)崖之際(一手曰提挈舉也委/棄也言不以身役物)¶
(鴻濛東方之野日所出者故以為影柱浮/揚猶遨翔也無畛崖畔界因以為名也)是故聖人呼¶
吸隂陽之氣而羣生莫不顒顒然仰其徳以和順當此¶
之時莫之領理決離隠宻而自成渾渾蒼蒼純樸未散¶
旁薄為一而萬物大優(渾渾蒼蒼混沌/大貌優饒也)是故雖有羿之¶
<pb:KR3j0010_WYG_002-13a>¶
知而無所用之(羿堯時羿也善射能一日落九烏繳大/風殺窫窳斬九嬰射河伯故曰知也)¶
及世之衰也至伏羲氏其道昧昧芒芒然吟徳懐和(昧/昧)¶
(純厚也芒芒廣大貌吟咏其/徳含懐其和氣未大宣布也)被施頗烈(被其徳澤頗/烈施於民)而¶
知乃始昧昧晽(林/)晽皆欲離其童蒙之心(昧昧欲明而/未也晽晽欲)¶
(所知之貌/離去也)而覺視於天地之間是故其徳煩而不能一¶
(煩多一/齊也)乃至神農黄帝剖判大宗竅領天地襲九窽重¶
九&KR0034;(竅通領理襲因窽法&KR0034;音整形也/言因九天九地之形法以通理也)提挈隂陽嫥(專/)¶
捖(桓/)剛柔枝解葉貫萬物百族(嫥捖和調/也族類也)使各有經紀¶
<pb:KR3j0010_WYG_002-13b>¶
條貫於此萬民睢(揮/)睢盱(于/)盱然莫不竦身而載聽視¶
(睢盱聽/視之貌)是故治而不能和下棲遲至于昆吾夏后之世¶
(昆吾夏之伯/夏后桀世也)嗜欲連於物聰明誘於外而性命失其得¶
施(讀作/易)及周室之衰澆淳散樸雜道以偽儉徳以行而¶
巧故萌生周室衰而王道廢儒墨乃始列道而議分徒¶
而訟(徒黨也訟/爭是非也)於是博學以疑聖華誣以脅衆弦歌鼓¶
舞縁飾詩書以買名譽於天下繁登降之禮飾紱冕之¶
服聚衆不足以極其變積財不足以贍其費於是萬民¶
<pb:KR3j0010_WYG_002-14a>¶
乃始慲(滿/)觟(化/)離跂(觟徯徑/之徯也)各欲行其知偽以求鑿枘¶
(芮/)於世而錯擇名利(鑿孔也枘筍也工人刻木以入鑿/鑿即受之諭人施其巧偽索榮顯)¶
(之名/利也)是故百姓曼衍於淫荒之陂而失其大宗之本夫¶
世之所以喪性命有衰漸以然所由來者久矣是故聖¶
人之學也欲以反性於初而游心於虚也(性無不善而/情欲害之故)¶
(聖人能返其性於初/游心於虚言無欲也)達人之學也欲以通性於遼廓而¶
覺於寂漠也若夫俗世之學也則不然擢徳&KR2081;(騫/)性内¶
愁五藏外勞耳目(擢取&KR2081;縮也皆不循其理故愁其/思慮也耳妄聽目妄視淫故勞也)乃¶
<pb:KR3j0010_WYG_002-14b>¶
始招蟯振繾物之毫芒搖消掉(弔/)捎(梢/)仁義禮樂㬥行¶
越智於天下以招號名聲於世(搖消掉捎言未能行仁/義禮樂也越揚㬥卒也)¶
(越揚其詐譎之/智以取聲名也)此我所羞而不為也是故與其有天下¶
也不若有說也(説樂也不若有/人説樂之也)與其有説也不若尚(徜/)¶
羊(徉/)物之終始也而條達有無之際是故舉世而譽之¶
不加勸舉世而非之不加沮定于死生之境而通于榮¶
辱之理雖有炎火洪水彌靡於天下神無虧缺於胷臆¶
之中矣若然者視天下之間猶飛羽浮芥也孰肯分分¶
<pb:KR3j0010_WYG_002-15a>¶
然以物為事也(分分猶意/念之貌)水之性真清而土汨之人性¶
安靜而嗜欲亂之夫人之所受於天者耳目之於聲色¶
也口鼻之於芳臭也肌膚之於寒燠其情一也或通於¶
神明或不免於癡狂者何也其所為制者異也是故神¶
者智之淵也淵清則智明矣智者心之府也智公則心¶
平矣人莫鑑於流沫(㑹/)而鑑於止水者以其靜也(沫雨/潦上)¶
(沫起覆甌也言其/濁擾不見人形也)莫窺形於生鐵而窺於明鏡者以覩¶
其易也夫唯易且靜形物之性也(易平也/形見也)由此觀之用¶
<pb:KR3j0010_WYG_002-15b>¶
也必假之於弗用也是故虚室生白吉祥止止(虚心也/室身也)¶
(白道也能虚其心以生於道/道性無欲吉祥來止舍也)夫鑑明者塵垢弗能薶(薶/音)¶
(倭汚/也)神清者嗜欲弗能亂(神清者精/神内守也)精神已越於外而¶
事復返之(越散也/事治也)是失之於本而求之於末也外内無¶
符而欲與物接弊其𤣥光而求知之于耳目(𤣥光内明/也一曰𤣥)¶
(天/也)是釋其炤炤而道其㝠㝠也是之謂失道心有所至¶
而神喟然在之反之於虚則消鑠滅息此聖人之游也¶
(反之於虚則情欲之性消鑠/滅息故曰聖人之游游行也)故古之治天下也必達乎¶
<pb:KR3j0010_WYG_002-16a>¶
性命之情其舉錯未必同也其合於道一也夫夏日之¶
不被裘者非愛之也燠有餘於身也冬日之不用翣(殺/)¶
者非簡之也清有餘於適也(翣扇也/簡賤也)夫聖人量腹而食¶
度形而衣節於己而已貪汚之心奚由生哉故能有天¶
下者必無以天下為也能有名譽者必無以趨行求者¶
也(以用/也)聖人有所于達達則嗜欲之心外矣(外棄/也)孔墨¶
之弟子皆以仁義之術教導於世然而不免於儡(雷/)身¶
猶不能行也又況所教乎(儡身身不見/用儡儡然也)是何則其道外¶
<pb:KR3j0010_WYG_002-16b>¶
也夫以末求返于本許由不能行也又況齊民乎誠達¶
于性命之情而仁義固附矣趨捨何足以滑心若夫神¶
無所掩心無所載通洞條達恬漠無事無所凝滯虚寂¶
以待勢利不能誘也辯者不能説也聲色不能淫也美¶
者不能濫也(説釋也/濫覦也)知者不能動也勇者不能恐也此¶
真人之道也若然者陶冶萬物與造化者為人(為治/也)天¶
地之間宇宙之内莫能夭遏夫化生者不死而化物者¶
不化(化生者天也/化物者徳也)神經於驪山太行而不能難入於四¶
<pb:KR3j0010_WYG_002-17a>¶
海九江而不能濡處小隘而不塞横扃天地之間而不¶
窕(扃猶/閉也)不通此者雖目數千羊之羣耳分八風之調足¶
蹀(牒/)陽阿之舞而手㑹緑水之趨(陽阿古名倡也緑/水舞曲趨投節也)智¶
終天地明照日月辯解連環(始皇遺齊襄王后玉連環/曰齊多智解此環后椎破)¶
(之謝曰/已解矣)澤潤玉石猶無益於治天下也靜漠恬澹所以¶
養性也和愉虚無所以養徳也外不滑内則性得其宜¶
性不動和則徳安其位養生以經世抱徳以終年可謂¶
能體道矣若然者血脉無鬱滯五藏無蔚氣(蔚病/也)禍福¶
<pb:KR3j0010_WYG_002-17b>¶
弗能撓滑非譽弗能塵垢故能致其極非有其世孰能¶
濟焉有其人不遇其時身猶不能脱又況無道乎且人¶
之情耳目應感動心志知憂樂手足之㩌(費/)疾&KR3967;(養/)辟¶
寒暑所以與物接也蜂蠆(瘥/)螫指而神不能憺(憺音詹/定也)¶
蚉蝱噆(雜/)膚而知不能平(噆噬/也)夫憂患之來攖人心也¶
非直蜂蠆之螫毒而蚉蝱之慘怛也而欲靜漠虚無奈¶
之何哉夫目察秋毫之末耳不聞雷霆之聲耳調玉石¶
之聲目不見太山之髙何則小有所志而大有所忘也¶
<pb:KR3j0010_WYG_002-18a>¶
今萬物之來擢拔吾性攓(牽/)取吾情有若泉源雖欲勿¶
稟其可得邪(稟猶動/用也)今夫樹木者灌以瀿(繁/)水(瀿波也/㬥溢也)¶
疇以肥壤一人養之十人拔之則必無餘㮆(㮆櫱/也)又況¶
與一國同伐之哉雖欲久生豈可得乎今盆水在庭清¶
之終日未能見眉睫濁之不過一撓而不察方員人神¶
易濁而難清猶盆水之類也況一世而撓滑之曷得須¶
臾平乎古者至徳之世賈便其肆農樂其業大夫安其¶
職而處士修其道當此之時風雨不毁折草木不夭九¶
<pb:KR3j0010_WYG_002-18b>¶
鼎重味珠玉潤澤(九鼎九州貢金所鑄也/重厚也潤澤有光也)洛出丹書河¶
出緑圖(丹書黄帝游于洛見鯉魚長三丈青身無鱗赤/文成字故曰丹書緑圖黄帝云夢見兩龍挺白)¶
(圖即帝以授于河之都天老曰天其授帝圖乎黄帝乃/齊河洛之間至于翠媯泉大盧魚折溜而至汎白圗蘭)¶
(菜朱文以授黄帝/舒受之故曰緑圖)故許由方回善卷披衣得達其道(許/由)¶
(方回善卷披衣/皆堯時隠士)何則世之主有欲利天下之心是以人¶
得自樂其間四子之才非能盡善葢今之世也然莫能¶
與之同光者遇唐虞之時逮至夏桀殷紂燔生人辜諌¶
者為炮烙鑄金柱(鑄金柱然火其下以/人置其上墮陊火中)剖賢人之心析¶
<pb:KR3j0010_WYG_002-19a>¶
才士之脛(賢人比干也析解也剥解有/才士脚觀其有奇異脛脚也)醢鬼侯之女葅¶
梅伯之骸(鬼侯梅伯紂時諸侯梅伯説鬼侯之女美好/令紂妻之女至紂以為不好故醢鬼侯之女)¶
(葅梅伯/之骸也)當此之時嶢(堯/)山崩三川涸(嶢山葢在南陽/三川涇渭汧也)飛¶
鳥鎩翼走獸擠脚(言紂田獵禽荒故/獸無不被害也)當此之時豈獨無¶
聖人哉然而不能通其道者不遇其世夫鳥飛千仞之¶
上獸走叢薄之中禍猶及之又況編户齊民乎(聚木曰/叢深草)¶
(曰/薄)由此觀之體道者不專在於我亦有繫於世矣夫歴¶
陽之都一夕反而為湖勇力聖知與罷怯不肖者同命¶
<pb:KR3j0010_WYG_002-19b>¶
(歴陽淮南國縣名昔有老嫗常行仁義有二諸生過之/謂曰此國當沒為湖謂嫗視東城門閫有血便走上北)¶
(山勿顧也自此嫗便往視門閫閽者問之嫗對曰如是/其暮門吏故殺雞血涂門閫明旦老嫗早往視門見血)¶
(便上北山國没為湖與門吏言其事適一宿/耳一夕旦而為湖也勇怯同命無遺脱也)巫山之上¶
順風縱火膏夏紫芝與蕭艾俱死(巫山在南郡膏夏大/木也其理宻白如膏)¶
(故曰膏夏紫芝皆諭賢智/也蕭艾賤草皆諭不肖)故河魚不得明目穉稼不得¶
育時其所生者然也(河水濁故不得明目穉稼為霜所/凋故不得待其自熟時故曰其所)¶
(生然/也)故世治則愚者不得獨亂世亂則智者不能獨治¶
身蹈于濁世之中而責道之不行也是猶兩絆騏驥而¶
<pb:KR3j0010_WYG_002-20a>¶
求其致千里也置猨檻中則與豚同非不巧捷也無所¶
肆其能也舜之耕陶也不能利其里南面王則徳施乎¶
四海仁非能益也處便而勢利也古之聖人其和愉寧¶
靜性也其志得道行命也是故性遭命而後能行命得¶
性而後能明(得其本清靜/之性故能明)烏號之弓谿子之弩不能無¶
絃而射(谿蠻夷也以柘桑為/弩因曰谿子之弩)越舲蜀艇不能無水而浮¶
(舲小船也蜀艇一板之/舟若無水不能獨浮也)今矰繳機而在上&KR1577;(網/)罟張而¶
在下雖欲翺翔其勢焉得(矰弋射身短矢也機發也翺/翔鳥之髙飛翼上下曰翺直)¶
<pb:KR3j0010_WYG_002-20b>¶
(刺不動/曰翔)故詩曰采采卷耳不盈傾筐嗟我懐人寘彼周¶
行以言慕逺世也(詩周南卷耳篇也言采采易得之菜/不滿易盈之器以言君子為國執心)¶
(不精不能以成其道采易得之菜不能盈易滿之器也/嗟我懐人寘彼周行言我思古君子官賢人置之列位)¶
(也誠古之賢人各得/其行列故曰慕逺也)¶
　¶
　¶
　¶
　淮南鴻烈解卷二¶
