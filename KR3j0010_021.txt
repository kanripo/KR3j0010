# -*- mode: mandoku-view; -*-
#+TITLE: 淮南鴻烈解
#+DATE: 2015-08-24 23:19:27.742101
#+PROPERTY: ID KR3j0010
#+PROPERTY: BASEEDITION WYG    
#+PROPERTY: JUAN 卷二十一
<pb:KR3j0010_WYG_021-1a>¶
欽定四庫全書¶
　淮南鴻烈解卷二十一¶
　　　　　　　　　　　　　漢　髙誘　注¶
　　要畧(凡鴻烈之書二十篇畧數其要明其/所指序其㣲妙論其大體故曰要畧)¶
夫作為書論者所以紀綱道德經緯人事上考之天下¶
揆之地中通諸理雖未能抽引元妙之中才繁然足以¶
觀終始矣總要舉凡而語不剖判純撲靡散大宗(純撲/太素)¶
(也大宗/事本也)懼為人之惽惽然弗能知也故多為之辭博為¶
<pb:KR3j0010_WYG_021-1b>¶
之説又恐人之離本就末也故言道而不言事則無以¶
與世浮沉言事而不言道則無以與化遊息故著二十¶
篇有原道有俶真有天文有地形有時則有覽𠖇有精¶
神有本經有主術有繆稱有齊俗有道應有氾論有詮¶
言有兵畧有説山有説林有人間有修務有泰族也原¶
道者盧牟六合(盧牟由/規模也)混沌萬物象太一之容(太一之/容北極)¶
(之氣合為/一體也)測窈㝠之深以翔虚無之軫(軫道/畛也)託小以苞¶
大守約以治廣使人知先後之禍福動静之利害誠通¶
<pb:KR3j0010_WYG_021-2a>¶
其志浩然可以大觀矣欲一言而寤(覺/也)則尊天而保真¶
欲再言而通則賤物而貴身欲參言而究則外物而反¶
情執其大指以内洽五藏瀐(箋/)濇肌膚被服法則而與¶
之終身所以應待萬方覽耦百變也(耦通/也)若轉丸掌中¶
足以自樂也俶真者窮逐終始之化嬴垀(呼/)無有之精¶
(嬴繞匝也/垀靡煩也)離别萬物之變合同死生之形使人遺物反¶
己審仁義之問通同異之理觀至德之統知變化之紀¶
説符元妙之中通廻造化之母也(造化之母元/氣太一之初)天文者¶
<pb:KR3j0010_WYG_021-2b>¶
所以和隂陽之氣理日月之光節開塞之時列星辰之¶
行知逆順之變避忌諱之殃順時運之應法五神之常¶
使人有以仰天承順而不亂其常者也地形者所以窮¶
南北之修極東西之廣經山陵之形區川谷之居明萬¶
物之主知生類之衆列山淵之數規逺近之路使人通¶
廻(回/)周備不可動以物不可驚以怪者也時則者所以¶
上因天時下盡地力據度行當合諸人則刑十二節(一/月)¶
(為人/一節)以為法式終而復始(歲終十二月/從正月始也)轉於無極因循¶
<pb:KR3j0010_WYG_021-3a>¶
倣依以知禍福操舍開塞各有龍忌(中國以鬼神之日/忌北胡南越皆謂)¶
(之請/龍)發號施令以時教期使君人者知所以從事覽㝠¶
者所以言至精之通九天也至㣲之淪無形也純粹之¶
入至清也昭昭之通㝠㝠也乃始攬物物引類覽取撟¶
掇(撟取也/掇拾也)浸想宵類(浸㣲視也宵物/似也類衆也)物之可以喻意象¶
形者乃以穿通窘滯决瀆壅塞引人之意繫之無極乃¶
以明物類之感同氣之應隂陽之合形埒之朕所以令¶
人逺觀博見者也精神者所以原本人之所由生而曉¶
<pb:KR3j0010_WYG_021-3b>¶
寤其形骸九竅取象與天合同其血氣與雷霆風雨比¶
類其喜怒與晝宵寒暑竝明審死生之分别同異之跡¶
節動静之機以反其性命之宗所以使人愛養其精神¶
撫静其䰟魄不以物易己而堅守虚無之宅者也本經¶
者所以明大聖之德通維初之道埒畧衰世古今之變¶
以褒先聖之隆盛而貶末世之曲政也所以使人黜耳¶
目之聰明精神之感動樽流遁之觀(樽止也流/遁披散也)節養性¶
之和分帝王之操列小大之差者也主術者君人之事¶
<pb:KR3j0010_WYG_021-4a>¶
也所以因作任督責使羣臣各盡其能也明攝權操柄¶
以制羣下提名責實(提挈/也)考之參伍所以使人主秉數¶
持要不妄喜怒也其數直施而正邪外私而立公使百¶
官條通而輻輳名務其業人致其功此主術之明也繆¶
稱者破碎道徳之論差次仁義之分畧雜人間之事總¶
同乎神明之德假象取耦以相譬喻㫁短為節以應小¶
具所以曲説攻論應感而不匱者也齊俗者所以一羣¶
生之短脩同九夷之風氣通古今之論貫萬物之理財¶
<pb:KR3j0010_WYG_021-4b>¶
制禮義之宜擘畫人事之終始者也道應者攬掇遂事¶
之蹤追觀往古之跡察禍福利害之反考驗乎老莊之¶
術而以合得失之勢者也氾論者所以箴縷縩(菜/)繺(煞/)¶
之間(縩綃/煞也)㩥(先/)揳(恰/)唲(哇/)齵(隅/)之郄(隙/)也(㩥蒒也揳塞/也唲齵錯梧)¶
(也/)接徑直施以推本樸而兆見得失之變利病之反所¶
以使人不妄没於勢利不誘惑於事態有符曮晲兼稽¶
時勢之變而與化推移者也詮言者所以譬類人事之¶
指解喻治亂之體也差擇㣲言之眇詮以至理之文而¶
<pb:KR3j0010_WYG_021-5a>¶
補縫過失之闕者也兵畧者所以明戰勝攻取之數形¶
機之勢詐譎之變體因循之道操持後之論也(持後不/敀為主)¶
(而為/客也)所以知戰陣分争之非道不行也知攻取堅守之¶
非徳不強也誠明其意進退左右無所失擊危乘勢以¶
為資清静以為常避實就虚若驅羣羊此所以言兵也¶
說山説林者所以竅窕穿鑿百事之壅遏而通行貫扄¶
萬物之窒塞者也假譬取象異類殊形以領理人之意¶
懈墮結細説捍摶囷(摶圎也/囷芼也)而以明事埒事者也(埒兆/朕也)¶
<pb:KR3j0010_WYG_021-5b>¶
人間者所以觀禍福之變察利害之反鑚脉得失之跡¶
標舉終始之壇也(標末也/壇塲也)分别百事之㣲敷陳存亡之¶
機使人知禍之為福亡之為得成之為敗利之為害也¶
誠喻至意則有以傾側偃仰世俗之間而無傷乎讒賊¶
螫毒者也修務者所以為人之於道未淹味論未深見¶
其文辭反之以清浄為常恬淡為本則懈墮分學縱欲¶
適情欲以偷自佚而塞於大道也今夫狂者無憂聖人¶
亦無憂聖人無憂和以德也狂者無憂不知禍福也故¶
<pb:KR3j0010_WYG_021-6a>¶
通而無為也與塞而無為也同其無為則同其所以無¶
為則異故為之浮稱流說其所以能聼所以使學者孳¶
孳以自幾也泰族者横八極致髙崇上明三光下和水¶
土經古今之道治倫理之序總萬方之指而歸之一本¶
以經緯治道紀綱王事乃原心術理情性以館清平之¶
靈澄澈神明之精以與天和相嬰薄(嬰繞/抱也)所以覽五帝¶
三王懐天氣抱天心執中含和德形於内以莙凝天地¶
發起隂陽序四時正流方綏之斯寧推之斯行乃以陶¶
<pb:KR3j0010_WYG_021-6b>¶
冶萬物遊化羣生唱而和動而隨四海之内一心同歸¶
故景星見祥風至(風不鳴/條也)黄龍下鳯巢列樹麟止郊野¶
徳不内形而行其法藉專用制度神祗弗應福祥不歸¶
四海弗賔兆民弗化故徳形於内治之大本此鴻烈之¶
泰族也凡屬書者所以窺道開塞庶後世使知舉錯取¶
捨之宜適外與物接而不眩内有以處神養氣宴煬至¶
和而已自樂所受乎天地者也故言道而不明終始則¶
不知所倣依言終始而不明天地四時則不知所避諱¶
<pb:KR3j0010_WYG_021-7a>¶
言天地四時而不引譬援類則不識精㣲言至精而不¶
原人之神氣則不知養生之機原人情而不言大聖之¶
徳則不知五行之差言帝道而不言君事則不知小大¶
之衰言君事而不為稱喻則不知動静之宜言稱喻而¶
不言俗變則不知合同大指已言俗變而不言往事則¶
不知道德之應知道徳而不知世曲則無以耦萬方知¶
氾論而不知詮言則無以從容通書文而不知兵指則¶
無以應卒已知大畧而不知譬諭則無以推明事知公¶
<pb:KR3j0010_WYG_021-7b>¶
道而不知人間則無以應禍福知人間而不知修務則¶
無以使學者勸力欲強省其辭覽總其要弗曲行區入¶
則不足以窮道德之意故著書二十篇則天地之理究¶
矣人間之事接矣帝王之道備矣其言有小有巨有㣲¶
有粗指奏卷異各有為語今專言道則無不在焉然而¶
能得本知末者其唯聖人也今學者無聖人之才而不¶
為詳説則終身顛頓乎混溟之中而不知覺寤乎昭明¶
之術矣今易之乾坤足以窮道通意也八卦可以識吉¶
<pb:KR3j0010_WYG_021-8a>¶
凶知禍福矣然而伏羲為之六十四變周室増以六爻¶
(周室謂/文王也)所以原測淑清之道而&KR2805;(窘/)逐萬物之祖也夫¶
五音之數不過宫商角徵羽然而五弦之琴不可鼓也¶
必有細犬駕和而後可以成曲今畵龍首觀者不知其¶
何獸也具其形則不疑矣今謂之道則多謂之物則少¶
謂之術則博謂之事則淺推之以論則無可言者所以¶
為學者固欲致之不言而已也夫道論至深故多為之¶
辭以抒其情萬物至衆故博為之説以通其意辭雖壇¶
<pb:KR3j0010_WYG_021-8b>¶
卷連漫絞紛逺援所以洮汰滌蕩至意(洮汰/潤也)使之無凝¶
竭底滯捲握而不散也夫江河之腐胔(慈/)不可勝數然¶
祭者汲焉大也一盃酒白蠅漬其中匹夫弗嘗者小也¶
誠通乎二十篇之論睹凡得要以通九野徑十門(八方/上下)¶
(也/)外天地捭山川(捭屏/去也)其於逍遙一世之間宰匠萬物¶
之形亦優游矣若然者挾日月而不烑(挾至也烑/音姚光也)潤萬¶
物而不耗曼兮洮兮足以覽矣藐兮浩兮曠曠兮可以¶
游矣文王之時紂為天子賦歛無度戮殺無止康梁沉¶
<pb:KR3j0010_WYG_021-9a>¶
湎宫中成市(康梁耽樂也沉湎淫酒/也成市言集者多也)作為炮烙之刑刳¶
諫者剔孕婦天下同心而苦之文王四世纍善(太王王/季文王)¶
(武王凡/四世也)修德行義處岐周之間地方不過百里天下二¶
垂歸之文王欲以卑弱制強㬥以為天下去殘除賊而¶
成王道故太公之謀生焉(太公為周陳/隂符兵謀也)文王業之而不¶
卒武王繼文王之業用太公之謀悉索薄賦(薄少也/賦兵也)躬¶
擐甲胄(擐貫/著也)以伐無道而討不義誓師牧野以踐天子¶
之位天下未定海内未輯武王欲昭文王之令徳使夷¶
<pb:KR3j0010_WYG_021-9b>¶
狄各以其賄來貢遼逺未能至故治三年之䘮殯文王¶
於兩楹之間(殯大歛也兩楹堂/柱之間賔主夾之)以俟逺方武王立三年¶
而崩成王在褓襁之中未能用事蔡叔管叔輔公子祿¶
父(祿父紂之兄子周封之/以為殷後使管蔡監之)而欲為亂周公繼文王之業¶
持天子之政以股肱周室輔翼成王懼争道之不塞臣¶
下之危上也故縱馬華山放牛桃林敗鼓折枹搢笏而¶
朝以寧静王室鎮撫諸侯成王既壮能從政事周公受¶
封於魯以此移風易俗孔子修成康之道述周公之訓¶
<pb:KR3j0010_WYG_021-10a>¶
以教七十子使服其衣冠修其篇籍故儒者之學生焉¶
墨子學儒者之業受孔子之術以為其禮煩擾而不悦¶
(悦易/也)厚𦵏靡財而貧民服傷生而害事故背周道而用¶
夏政禹之時天下大水禹身執虆(雷/)垂以為民先剔河¶
而道九岐(剔洩去也九岐河水/播岐為九以入海也)鑿江而通九路(江水通/則為九)¶
辟五湖(使水辟人/而相從也)而定東海當此之時燒不暇撌(撌音/喟排)¶
(去/也)濡不給扢(扢音亥/拭也)死陵者𦵏陵死澤者𦵏澤故節財¶
薄𦵏閑服生焉齊桓公之時天子卑弱諸侯力征南夷¶
<pb:KR3j0010_WYG_021-10b>¶
北狄交伐中國中國之不絶如綫(綫線/也)齊國之地東負¶
海而北漳河地狭田少而民多智巧桓公憂中國之患¶
苦夷狄之亂欲以存亡繼絶崇天子之位廣文武之業¶
故管子之書生焉齊景公内好聲色外好狗馬獵射亡¶
歸好色無辨(辨别/也)作為路寢之䑓族鑄大鍾(族聚/也)撞之¶
庭下郊雉皆呴(大鍾聲似雷震/雉應而呴鳴也)一朝用三千鍾贛(鍾十/斛也)¶
(贛賜也一朝賜羣/臣之費三萬斛也)梁丘據子家噲導於左右(二人者公/臣也導諫)¶
(也/)故晏子之諫生焉晩世之時六國諸侯谿異谷别水¶
<pb:KR3j0010_WYG_021-11a>¶
絶山隔各自治其境内守其分地握其權柄擅其政令¶
下無方伯上無天子力征争權勝者為右恃連與國約¶
重致剖信符結逺援以守其國家持其社稷故縱横修¶
短生焉申子者韓昭釐之佐韓晉别國也地墽(敲/)民險¶
而介於大國之間晉國之故禮未㓕韓國之新法重出¶
先君之令未收後君之令又下新故相反前後相繆百¶
官背亂不知所用故刑名之書生焉秦國之俗貪狼(狼/荒)¶
(也/)強力寡義而趨利可威以刑而不可化以善可勸以¶
<pb:KR3j0010_WYG_021-11b>¶
賞而不可厲以名被險而帶河四塞以為固地利形便¶
畜積殷富孝公欲以虎狼之勢而呑諸侯故商鞅之法¶
生焉若劉氏之書(淮南王/自謂也)觀天地之象通古今之事權¶
事而立制度形而施宜原道之心合三王之風以儲與¶
扈冶(儲與猶攝業也/扈冶廣大也)元眇之中精揺靡覽(楚人謂精進/為精揺靡小)¶
(皆覽/之)棄其畛挈(楚人謂澤/濁為畛挈)斟其淑静以統天下理萬物¶
應變化通殊類非循一跡之路守一隅之指拘繫牽連¶
於物而不與世推移也故置之尋常而不塞布之天下¶
<pb:KR3j0010_WYG_021-12a>¶
而不窕(窕緩也布之天/下雖大不窕也)¶
　¶
　¶
　¶
　¶
　¶
　¶
　¶
<pb:KR3j0010_WYG_021-12b>¶
　¶
　¶
　¶
　¶
　¶
　¶
　¶
　淮南鴻烈解卷二十一¶
